<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p>Явлението свръхпроводимост</p>
<p>В известната Лайденска лаборатория (Холандия) през 1908 г. за пръв път е получен течен хелий (температура на втечняване при нормално атмосферно налягане 4,2 К), което разкрива нови възможности за изследвания при ниски температури. Три години по-късно ръководителят на лабораторията Камерлинг Онес извършва опити с чист живак, за да изясни влиянието на примесите върху остатъчното съпротивление. Резултатът е напълно неочакван: при температура $T_k = 4,\!2$ К специфичното съпротивление става равно на нула! На Фиг. \ref{fig:54.1} са показани получените от Онес резултати. Прави впечатление, че температурният интервал, в който съпротивлението намалява до нула, е много тесен. Явлението е наречено <i>свръхпроводимост</i>. По-късно е установено, че подобно на живака и други метали могат да се намират в две различни състояния: 1. състояние с крайно електрично съпротивление при високи температури; 2. състояние с нулево електрично съпротивление при ниски температури. Металите, които се намират в състояние 1, се наричат <i>нормални метали</i>, а в състояние 2- <i>свръхпроводници</i>. Температурата 7, при която става преход от нормално в свръхпроводящо състояние, се нарича <i>критична температура</i>.</p>
<p>Преминаването на метал от нормално в свръхпроводящо състояние е фазов преход от втори род (вж. част 1, \ref{sec:41}). Той не е съпроводен, с отделяне или поглъщане на топлина, но при критичната температура се наблюдава скок в моларния топлинен капацитет на електронния газ, свързан с преминаването на електронната система на свръхпроводника в по-подредено състояние.</p>
<p><figure id="fig:54.1">
<img src="figs/54-1.png">
<figcaption>Температурна зависимост на съпротивлението $R$ на образец от чист 100 живак (Hg). При температура $T$ = 4,2 К съпротивлението $R$ намалява до нула и остава нула при по-ниски температури.</figcaption>
</figure></p>
<p><b>Ефект на Майснер</b></p>
<p>Ако диамагнитно вещество се постави във външно магнитно поле, магнитната индукция във веществото е по-малка, отколкото извън него (вж.~\ref{sec:69}). Експериментално е установено, че магнитното поле в обема на свръхпроводниците винаги е нула, т.е. те са <i>идеални диамагнетици</i>. Когато се постави образец в магнитно поле и се охлади под температурата на прехода в свръхпроводящо състояние $T_k$, магнитните индукционни линии, които първоначално преминават през образеца (Фиг. \ref{fig:54.2}а), се изтласкват извън обема на свръхпроводника (Фиг. \ref{fig:54.2}б). Явлението се нарича <i>ефект на Майснер</i>. Нулево електрично съпротивление и идеален диамагнетизъм -- това са двете най-важни отличителни характеристики на свръхпроводниците.</p>
<p><figure id="fig:54.2">
<img src="figs/54-2.png">
<figcaption>Ефект на Майснер: а) нормален метал; 6) свръхпроводник.</figcaption>
</figure></p>
<p><b>Купърови двойки </b></p>
<p>Квантовата теорията за свръхпроводимостта е развита от американските физици Бардин, Купър и Шрифър през 1957 г. Известна е като теория БКШ - по първите букви на имената на нейните автори. Според тази теория причина за свръхпроводимостта е непрякото електрон-електронно взаимодействие, което се осъществява посредством кристалната решетка и има характер на привличане. Когато електрон се движи в кристала, той се привлича от катионите и предизвиква локална деформация на кристалната решетка. Друг електрон използва тази деформация, за да понижи своята енергия, което на практика означава, че двата електрона взаимодействат посредством положителните йони. Тъй като в резултат на това непряко взаимодействие енергията намалява, за електроните е енергетически по-изгодно да се обединяват в т. нар. <i>купърови двойки</i>. Да означим с $\varepsilon_\text{вр}$ енергията на връзката тя е равна на енергията, необходима за разделянето на една електронна двойка. При температура $T = 0$ К електроните на нормалния метал запълват всички състояния с енергия в $\varepsilon \leq \varepsilon_F$. При свързване на два електрона в купърова двойка тяхната ща енергия намалява с $\varepsilon_\text{вр}$, а енергията на всеки електрон намалява с $\varepsilon_\text{вр}/2$. В резултат на това между най-високото (по енергия) състояние на електроните, свързани в двойки, и незаетите разрешени състояния, т.е. около нивото на Ферми, възниква енергетична празнина (забранена зона), в която няма енергетични нива (Фиг. \ref{fig:54.3}). Ширината на забранената зона $E_g = \varepsilon_\text{вр}$ обикновено не надминава няколко милиелектронволта, т.е. $E_g\ll \varepsilon_\text{вр}$. Тя се определя експериментално чрез оптични измервания в далечната инфрачервена област на спектъра. Свръхпроводниците са прозрачни за фотоните на инфрачервената светлина с енергия, по-малка от $E_g$. Такива фотони не се поглъщат от свръхпроводника, защото енергията им не е достатъчна за разкъсване на купъровите двойки.</p>
<p>Тъй като процесът на образуване на купърови двойки е свързан с изменение на енергията на електроните, в такива двойки могат да се обединяват само електрони, които се намират близо до нивото на Ферми. За останалите електрони това е невъзможно, защото противоречи на принципа на Паули за тях всички съседни нива за заети и те не могат да изменят енергията си. Следователно всички електрони от купъровите двойки имат скорости, приблизително равни на скоростта на Ферми $v_F$. На Фиг. \ref{fig:54.4} е показан модел на</p>
<p><figure id="fig:54.3">
<img src="figs/54-3.png">
<figcaption></figcaption>
</figure></p>
<p><figure id="fig:54.4">
<img src="figs/54-4.png">
<figcaption></figcaption>
</figure></p>
<p>купърова двойка, която наподобява атома на хелия: два електрона се движат около ефективен положителен заряд. Електроните от двойката имат равни по големина и противоположни по посока скорости и противоположни спинове. Освен това купъровите двойки имат едно забележително свойство: центровете на масите на всички двойки винаги се движат с еднаква (дрейфова) скорост или се намират в покой. Това води до много силна съгласуваност в движението на електроните от купъровите двойки. Както образно се изразява руският физик Френкел, ``електроните се движат подобно на алпинисти, свързани помежду си с въже: ако един от тях се препъне в неравностите на релефа (обусловени от топлинното движение на йоните), негови те съседи го връщат обратно''.</p>
<p>Купъровите двойки се движат в кристала без да се разсейват и обусловеният от това движение електричен ток не се прекратява след изключването на електричното поле, което го е породило.</p>
<p>Приложения на свръхпроводниците</p>
<p>Още при откриването на свръхпроводимостта Онес отбелязва възможността тя да се използва за създаване на силни магнитни полета от свръхпроводящи намотки (соленоиди) с ток. През такива намотки могат да се пропускат много силни токове без да се отделя топлина. Мощните свръхпроводящи магнити намират широко приложение в съвременната наука, техника и медицина:</p>
<p>-Магнити за физиката на високите енергии, които се използват в съвременните ускорители на заредени частици.</p>
<p>-Магнити за удържане на плазмата в съоръженията за термоядрен синтез.</p>
<p>-ЯМР-томография. Изображение на вътрешните органи на човека може да се получи, като се използва явлението ядрен магнитен резонанс (ЯМР). Същността на това явление е разгледана в~\ref{sec:106}. Тук само ще отбележим, че методът изисква силни магнитни полета, създадени в камери с големи размери (диаметър около 1 m). Такива полета се създават от свръхпроводящи магнити. Методът има голяма разделителна способност, дава възможност да се наблюдават някои меки тъкани, неразличими по другите методи, и не вреди на здравето на пациента.</p>
<p>Друга голяма област на приложение е свръхпроводящата електроника. Докато основен елемент на полупроводниковата електроника е $p-n$-преходът, в свръхпродящите електронни елементи се използват т. нар. <i>преходи на Джозефсън</i>. Обикновено преходът на Джозефсън представлява два тънки слоя от свръхпроводящ метал, разделени от много тънък слой диелектрик. Според класическата теория токовите носители не могат да преминат през диелектрика (диелектрикът представлява потенциален бариер, който е непроницаем за свободните електрони) и в такава структура ток не би трябвало да протича. Купъровите двойки обаче преминават през диелектрика благодарение на т. нар. <i>квантов тунелен ефект</i>. Наблюдават се два интересни ефекта:</p>
<p>1. През прехода тече постоянен ток в отсъствие на външни електрични или магнитни полета (стационарен ефект на Джозефсън).</p>
<p>2. Когато към прехода се приложи постоянно напрежение, през него протича осцилиращ ток (нестационарен ефект на Джозефсън).</p>
<p>Преходите на Джозефсън намират приложение в квантовите магнитометри с висока чувствителност, предназначени за регистриране на много слаби магнитни полета. Такива уреди се използват например за:</p>
<p>-Изучаване на биомагнетизма. Съставят се карти на изключително слабите магнитни полета, излъчени от невроните на човешкия мозък. Така например възможно е точно да се определи огнището на електрични разряди, които предизвикват епилептични припадъци, и то хирургично да се отстрани.</p>
<p>-Регистриране на нищожни локални изменения на магнитното поле на Земята, носещи информация за източниците на геотермална енергия.</p>
<p>Разработват се също така проекти за свръхпроводящи компютри с голямо бързодействие, използващи преходи на Джозефсън.</p>
<p><b>Високотемпературна свръхпроводимост</b></p>
<p>За широкото практическо използване на свръхпроводимостта са необходими материали, които остават в свръхпроводящо състояние при колкото е възможно по-високи температури. Сега съществуващите свръхпроводящи магнити и други устройства се охлаждат от течен хелий. Получаването и съхраняването на течен хелий обаче изисква скъпоструващи съоръжения, което прави приложението на свръхпроводниците с хелиево охлаждане в редица области икономически неефективно. Качествена граница от гледна точка на приложенията е температурата 77 К, при която кипи течният азот. Азотните охлаждащи системи са многократно по-евтини и създаването на свръхпроводящи устройства, работещи при азотни температури, открива нови хоризонти за практическо използване например за пренасяне без загуби на електрическа енергия от свръхпроводящи далекопроводи.</p>
<p>Отначало свръхпроводимост е била установена в редица чисти метали (Hg, Pb, Sn, Zn, Nb, in и др.), метални сплави, интерметални съединения и в някои полупроводници. През 1973 г. е достигната най-високата критична температура (23,3 К) в сплав на ниобия с германия (Nb$_3$Ge), с което сякаш се изчерпват възможностите, които предлагат ``класическите'' свръхпроводници.</p>
<p>Големият ``пробив'' става през 1986 г., когато сътрудниците на Цюрихската изследователска лаборатория на фирмата IBM Йоханес Беднорц и Клаус Мюлер се насочват към нов клас материали оксиди на медта и бария, съдържащи лантан (Ва -- La -- Cu -- О). Те първи съобщават за наблюдавана свръхпроводимост в тази система с критична температура $T_k\approx 30$ К: открита е високотемпературната свръхпроводимост. В последвалите интензивни търсения на нови високотемпературни свръхпроводници се изменят съотношенията между отделните елементи на тази сложна система или се заменят някои от тях с подобни по свойства елементи. Например при замяна на лантана с итрий е установена свръхпроводимост в системата (Y -- Ва -- Cu -- O) с критична температура $T_k \approx 100~\mathrm{K}$.
