<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p><b>Лоренцово скъсяване</b></p>
<p>Пръчка е в покой спрямо инерциалната отправна система K' (Фиг. \ref{fig:98.1}). Наблюдател от K' може да измери дължината $L_0 = \Delta x' = x'_2 - x'_1$ на пръчката например с линийка. Ще обърнем внимание, че по време на измерването линийката и пръчката са неподвижни една спрямо друга. Величината $L_0$ се нарича <i>собствена дължина</i> на пръчката.</p>
<p>За наблюдател от отправната система K пръчката се движи със скорост $v$ (Фиг. \ref{fig:98.1}). Как да се измери дължината на движеща се пръчка? Да си представим следния ``мислен опит''. Неподвижно спрямо K-системата (например край магистралата, по която се движи пръчката) са разположени един до друг голям брой еднакви часовници, синхронизирани по правилото на Айнщайн. До всеки часовник стои джудже с молив в ръка. Джуджетата гледат часовниците си и в даден момент (например точно в 12 часа) две от тях, покрай които в този момент преминават двата края на пръчката, отбелязват върху асфалта точките $x_1$ и $x_2$ съвпадащи с двата края. След това разстоянието между двата белега се измерва с линийка. По определение дължината $L$ на движеща се спрямо отправната система K пръчка е равна на разстоянието между две точки от K-системата, покрай които краищата на пръчката преминават едновременно: $L = \Delta x = x_2 - x_1$. За да намерим връзката между $L$ и $L_0$ ще използваме лоренцовите трансформации \eqref{eq:97.3}. В уравнението $\displaystyle \Delta x' = \frac{\Delta x - v\Delta t}{\sqrt{1 - \frac{v^2}{c^2}}}$ полагаме $\Delta x' = L_0$, $\Delta x = L$ и $\Delta t = 0$ (Двете събития -- отбелязването на точките $x_1$ и $x_2$ в отправната система K са станали едновременно, т.е. времевият интервал между тях е $\Delta t = 0$). Тогава</p>
<p><figure id="fig:98.1">
<img src="figs/98-1.png">
<figcaption></figcaption>
</figure></p>
<p><span id="eq:98.1">
\begin{equation}
	\begin{aligned}
	L_0 = \frac{L}{\sqrt{1 - \frac{v^2}{c^2}}} \text{ или } L = L_0 \sqrt{1 - \frac{v^2}{c^2}}.
	\end{aligned}
\end{equation}</span></p>
<p>От полученото уравнение следва, че дължината на движеща се пръчка е по-малка от нейната собствена дължина. Този релативистки ефект се нарича <i>лоренцово скъсяване</i>. Той не е породен от сили, които свиват тялото в направление на движението: в тялото не възникват механични деформации. Ще отбележим, че напречните размери на пръчката, които са перпендикулярни на посоката на движение, не се изменят:</p>
<p>$$\Delta y' = \Delta y;\ \Delta z' = \Delta z$$</p>
<p>Тъй като напречните размери не се променят, обемът $V$ на движещо се тяло се изменя, както линейният размер в направление на движението, т.е.
<span id="eq:98.2">
\begin{equation}
	\begin{aligned}
	V = V_0 \sqrt{1 - \frac{v^2}{c^2}} ,
	\end{aligned}
\end{equation}</span>
където $V_0$ е собственият обем на тялото, измерен в отправната система, в която то е в покой.</p>
<p>\begin{psexample}[label=ex:98.1]{}{}
Космически кораб на извънземна цивилизация се приближава към Слънчевата система със скорост $v = c/3$. Собствената дължина на кораба е $L_0 = 500$ m. Колко метра е дълъг корабът за наблюдател от Земята?
\end{psexample}
<b>Решение.</b>
$$L = L_0 \sqrt{1 - \frac{v^2}{c^2}} = \frac{2\sqrt{2}}{3} L_0 = 471~\mathrm{m}$$</p>
<p><b>Забавяне на времето</b></p>
<p>Последното от уравненията \eqref{eq:97.3} на стр. 234 изразява връзката между интервалите от време $\Delta t$ и $\Delta t'$ между две събития, измерени в различни инерциални отправни системи (K и K'). Обратната трансформация се получава, като в това уравнение $v$ се замести с $-v$:
<span id="eq:98.3">
\begin{equation}
	\begin{aligned}
	\Delta t = \frac{\Delta t' + \frac{v\Delta x'}{c^2}}{\sqrt{1 - \frac{v^2}{c^2}}}.
	\end{aligned}
\end{equation}</span></p>
<p>Да разгледаме две събития, станали в една и съща точка $A$ от отправната система K'. За тях $\Delta x' = 0$. За наблюдател от отправната система K същите събития са станали в различни точки. Връзката между интервалите от време между събитията, измерени в двете отправни системи, се изразява с уравнение \eqref{eq:98.3}, където трябва да се положи $\Delta x' = 0$ и $\Delta t = \Delta t_0$:
<span id="eq:98.4">
\begin{equation}
	\begin{aligned}
	\Delta t = \frac{\Delta t_0}{\sqrt{1 - \frac{v^2}{c^2}}}.
	\end{aligned}
\end{equation}</span></p>
<p>От уравнение \eqref{eq:98.4} следва, че $\Delta t > \Delta t_0$, т.е. интервалът от време между двете събития е минимален в инерциалната отправна система, спрямо която събитията са станали в една и съща точка. Този релативистки ефект често се нарича <i>забавяне хода на движещия се часовник</i>. Откъде идва това название?</p>
<p>Ще разгледаме следния пример. Часовник е поставен в ракета (отправна система K'), която се движи със скорост $v = c/2$ спрямо Земята (отправна система K). В даден момент секундната стрелка преминава през точка $A$ от циферблата (събитие 1). След това тя извършва една пълна обиколка и отново преминава през точка $A$ (събитие 2). За наблюдател от ракетата двете събития са станали в една и съща точка. Интервалът от време между тях е $\Delta t_0 = 60$ s. За наблюдател от Земята часовникът се движи и двете събития са станали в различни точки. Интервалът от време между тях се определя по формула \eqref{eq:98.4}, в която полагаме $v = c/2$:
$$\Delta t = \frac{2\sqrt{3}}{3} \Delta t_0 \approx 69~\mathrm{s}.$$</p>
<p>Следователно движещият се часовник върви по-бавно (забавя своя ход). В конкретния случай, докато според часовника от ракетата изминат 60 s, неподвижните часовници на Земята ще отчетат време 69 s. Времето, което измерва часовник, движещ се заедно с даден обект, се нарича собствено време за обекта. Колкото по-бързо се движи обектът, толкова по-бавно тече неговото собствено време в сравнение с времето, измервано от неподвижен наблюдател. Забавят се също всички физични, химични и биологични процеси.</p>
<p>\begin{psexample}[label=ex:98.2]{}{}
Мю ($\mu$)-мезоните са частици, които се пораждат от космичните лъчи в горните слоеве на атмосферата. Те са нестабилни и след известно време се разпадат на други частици. Установено е, че $\mu$-мезони, които са в покой, живеят средно $\Delta t_0 = 2,\!2 \times 10^{-6}$ s.</p>
<p>а) Колко секунди е време на живот $\Delta t$ на $\mu$-мезоните за наблюдател от Земята?</p>
<p>б) Ще достигнат ли $\mu$-мезоните до земната повърхност преди да се разпаднат?</p>
<p>Приемете, че $\mu$-мезоните се създават на височина $10000$ m и имат скорост $0,\!999c$, където $c$ е скоростта на светлината.
\end{psexample}
<b>Решение.</b> а) $\Delta t_0$ е собственото време на живот на $\mu$-мезоните, измерено в отправна система $K'$, спрямо която те са в покой. Спрямо Земята (отправна система $K$) $\mu$-мезоните се движат със скорост $v = 0,\!999c$, поради което средното време на живот, измерено от земния наблюдател, е по-голямо. То се определя от уравнение \eqref{eq:98.4}:
$$\Delta t = \frac{\Delta t_0}{\sqrt{1 - \frac{v^2}{c^2}}} \approx 4,\!92 \times 10^{-5}~\mathrm{s} \approx 22 \Delta t_0.$$</p>
<p>Следователно поради релативисткия ефект на забавяне на времето, за земния наблюдател $\mu$-мезони, които се движат със скорост близка до скоростта на светлината, живеят средно $22$ пъти по-дълго, отколкото $\mu$-мезони, движещи се с нерелативистки скорости.</p>
<p>б) За наблюдател от Земята $\mu$-мезоните се движат със скорост, която практически е равна на скоростта на светлината $c$. За време $\Delta t$ те изминават разстояние
$$L = c \Delta t = 3 \approx 14800~\mathrm{m}.$$</p>
<p>``Средният'' $\mu$-мезон, който "живее" време $\Delta t$, ще достигне земната повърхност преди да се разпадне. Ако не съществуваха релативистки ефекти, той би изминал само
$$L_1 = c \Delta t_0 = 660~\mathrm{m}.$$</p>
<p>Полученият резултат се потвърждава от опитите с $\mu$-мезони, които са едно от многобройките доказателства за правилността на релативистката теория.</p>
<p><b>Ефект на Доплер</b></p>
<p>Нека в началото $O$ на отправната система $K$ е поставен приемник П на светлинни импулси. Техният източник И се движи с постоянна скорост $\vec v$ спрямо приемника. С него ще свържем втора инерциална отправна система $K'$ (Фиг. \ref{fig:98.2}). Източникът излъчва къси светлинни импулси през интервал от време $\Delta t_0$ (собствено време между импулсите, измерено в отправната система $K'$, спрямо която източникът е в покой). Съгласно с уравнение \eqref{eq:98.4} интервалът между импулсите, измерен в отправната система $K$, е $\displaystyle \Delta t = \frac{\Delta t_0}{\sqrt{1 - \frac{v^2}{c^2}}}$. За време $\Delta t$ източникът се отдалечава на разстояние $\Delta x = v\Delta t$. Затова всеки следващ импулс изминава допълнително разстояние $\Delta x$ преди да достигне приемника, т.е. той се движи $\Delta x/c = v\Delta t/c$ секунди по-дълго време в сравнение с предшестващия го импулс. Следователно приемникът ще регистрира два последователни импулси през интервал от време
<span id="eq:98.5">
\begin{equation}
	T = \Delta t + \frac{v\Delta t}{c} = \left(1 + \frac{v}{c}\right)\Delta t.
\end{equation}</span>
Заместваме $\Delta t$ и получаваме
<span id="eq:98.6">
\begin{equation}
	T = \frac{\Delta t_0\left(1 + \frac{v}{c}\right)}{\sqrt{1 - \frac{v^2}{c^2}}} = T_0 \sqrt{\frac{1 + \frac{v}{c}}{1 - \frac{v}{c}}},
\end{equation}</span>
<figure id="fig:98.2">
<img src="figs/98-2.png">
<figcaption></figcaption>
</figure></p>
<p>където $T_0 = \Delta t_0$ е собственият период (период на излъчване на импулсите, измерен в отправна система, в която източникът е в покой). Честотата на приемане на периодичните сигнали $\nu = 1/T$ е свързана със собствената честота $\nu_0 = 1/T_0$ на излъчване на източника с уравнението
<span id="eq:98.7">
\begin{equation}
	\nu = \nu_0 \sqrt{\frac{1 - \frac{v}{c}}{1 + \frac{v}{c}}}
\end{equation}</span>
Ако източникът се приближава към приемника, в уравнение \eqref{eq:98.7} трябва $v$ да се замени с $-v$, тъй като скоростта $v$ на източника е променила посоката си:
<span id="eq:98.8">
\begin{equation}
	\nu = \nu_0 \sqrt{\frac{1 + \frac{v}{c}}{1 - \frac{v}{c}}}
\end{equation}</span>
Уравнения \eqref{eq:98.7} и \eqref{eq:98.8} описват изменението на честотата на електромагнитните вълни при преминаване от една инерциална отправна система в друга такава (релативистки ефект на Доплер). Получихме тези формули за случая, когато се движи източникът, а приемникът е неподвижен. Съгласно с принципа на относителността същите уравнения трябва да са в сила, когато се движи приемникът. В тях под $v$ трябва да се разбира относителната скорост на движение на приемника и източника един спрямо друг.</p>
<p>От уравнение \eqref{eq:98.7} следва, че $\nu < \nu_0$, т.е. когато източникът и приемникът се отдалечават един от друг, приемникът регистрира по-ниска честота (по-голяма дължина на вълната $\lambda = c/\nu$). Този ефект се нарича <i>червено отместване</i>, тъй като поради ефекта на Доплер приетите светлинни сигнали са ``отместени'' към дълговълновата (червена) част на спектъра. Обратно, ако източникът и приемникът се приближават, наблюдава се <i>виолетово отместване</i>. В този случай съгласно с уравнение \eqref{eq:98.8} $\nu > \nu_0$, т.е. става доплерово отместване към високочестотната (късовълнова) част на спектъра, където за видимата светлина се намира виолетовият цвят.</p>
<p>От приведения елементарен извод на релативисткия ефект на Доплер става ясно, че той се определя от два фактора: 1. изменението на разстоянието между източника и приемника; 2. преобразуването на интервалите от време при преминаване от една отправна система в друга такава. Първият фактор, който няма отношение към теорията на относителността, води до т.н. <i>класически ефект на Доплер</i>. Класическият акустичен ефект на Доплер е разгледан в~\ref{sec:81}. При движение с малки скорости ($v/c \ll 1$), уравненията на релативисткия ефект на Доплер преминават в уравненията за класическия ефект на Доплер, получени в \ref{sec:81}. Действително, като се използва приближението) $({1 + x})^n \approx 1 + nx$ при $|x| \ll 1$, например уравнение \eqref{eq:98.7} се записва във вида
<span id="eq:98.9">
\begin{equation}
	\begin{aligned}
	\nu &= \nu_0 \sqrt{\frac{1 - \frac{v}{c}}{1 + \frac{v}{c}}} \approx \\
	&\approx \nu_0 \sqrt{(1 - \frac{v}{c}) (1 + \frac{v}{c})} =\nu_0 (1 - \frac{v}{c}),
	\end{aligned}
\end{equation}</span>
т.е. получава се уравнението \eqref{eq:81.2} на стр.161 за класическия ефект на Доплер.</p>
<p>Разгледаният пример още веднъж ни убеждава, че при движение със скорости, много по-малки от скоростта на светлината, релативистките закономерности преминават в закономерности от класическата физика. Изискването една по-обща теория (например теорията на относителността) да съдържа в себе си като частен (граничен) случай друга по-ограничена теория (например нютоновата механика), се нарича <i>принцип на съответствието</i>. Теорията на относителността не отхвърля класическата механика, а я включва в себе си като граничен случай, отнасящ се за движения с малки скорости спрямо скоростта на светлината във вакуум.</p>
<p>\begin{psexample}[label=ex:98.3]{}{}
Далечна галактика излъчва светлина с честота $\nu_0$. Поради ефекта на Доплер наблюдател от Земята регистрира честота $\nu$. Каква е скоростта на галактиката, ако $\nu/\nu_0$ = 0,95?
\end{psexample}
<b>Решение.</b> Галактиката се отдалечава от Земята, защото честотата $\nu$, която регистрира земният наблюдател, е по-малка от собствената честота на излъчване $\nu_0$. Наблюдава се ефект на червено отместване, свързан с ``разбягване на галактиките''. (Съгласно с теорията на ``Големия взрив'' Вселената се разширява и всички галактики се отдалечават една от друга.)</p>
<p>Тъй като изменението на честотата не е голямо, ще използваме уравнение \eqref{eq:98.9} за ефекта на Доплер в класическо приближение $\displaystyle\nu = \nu_0(1 - \frac{v}{c})$, откъдето определяме скоростта на галактиката:
$$v = c(1-\frac{\nu}{\nu_0}) = 0,\!05c = 1,\!5.10^7~\mathrm{m/s}.$$</p>
<p><b>Задачи</b></p>
<p>1. На екипажа на междузвезден космически кораб се плаща в зависимост от времето, прекарано в космоса. Кое е по-изгодно за космонавтите да вземат със себе си счетоводителя, който пресмята заплатите им, или да го оставят на Земята?</p>
<p>2. Космически кораб се отдалечава от Земята със скорост $v$. За наблюдател от Земята дължината на кораба е 2 пъти по-малка от неговата собствена дължина. Колко е скоростта $v$?</p>
<p>3. В научнофантастичен разказ се описва междузвезден полет, при който космическият кораб се отдалечава от Земята със скорост $0.9c$. За космонавтите полетът продължава 5 години. Колко години са изминали на Земята?</p>
<p>4. Единият от двама братя близнаци тръгва на пътешествие в космоса, а другият остава на Земята. При каква скорост на ракетата космонавтът ще остарява 3 пъти по-бавно от брат си?</p>
<p>5. Правоъгълен триъгълник има катети с дължини $x = 6$ cm и $y = 5$ cm. С каква скорост трябва да се движи триъгълникът в направление на катета $x$, така че за наблюдател от лабораторната отправна система той да е равнобедрен?</p>
<p>6. Две частици се движат в лабораторната отправна система по права линия в една и съща посока с еднаква скорости $v = 0,\!75c$ и попадат в неподвижна мишена през интервал от време $\Delta t = 20$ ns. Колко метра е разстоянието между частиците преди попадането в мишената: а) в лабораторната отправна система: б) в отправната система, в която те са неподвижни (собствено разстояние)?</p>
<p>7. Мотоциклетист, който пресича кръстовище на червен светофар ($\lambda_\text{ч} = 650$ nm), опитва да се оправдае пред полицейския патрул, че поради доплеровото отместване видял светофара да свети зелено ($\lambda_\text{з} = 550$ nm). Полицаят веднага му съставя акт за скорост: да заплати толкова лева, колкото пъти е превишил максималната допустима скорост от $60$ km/h. Колко лева трябва да плати хитрецът?
