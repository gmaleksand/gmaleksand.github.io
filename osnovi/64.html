<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p>Ще определим магнитната сила $\vec F$, която действа на праволинеен проводник с дължина $L$ и напречно сечение $S$ (Фиг. \ref{fig:64.1}), по който тече ток $I$. Проводникът се намира в еднородно магнитно поле с индукция $\vec B$. За нагледност на чертежа останалите части от електрическата верига не са показани на Фиг. \ref{fig:64.1}. Ще смятаме, че свободните токови носители имат положителен заряд $q_0$ и се движат с постоянна скорост $\vec v_d$ (дрейфова скорост). На всеки токов носител действа магнитна сила $q_0 \vec v_d \times\vec B$. Магнитната сила, действаща на целия проводник, е
<span id="eq:64.1">
\begin{equation}
	\vec F = Nq_0 \vec v_d\times\vec B,
\end{equation}</span>
където $N$ е общият брой на токовите носители в проводника. Той е равен на произведението на обема $LS$ на проводника и концентрацията $n$ на свободните токови носители: $N = nLS$. Токът през напречното сечение на проводника е $I = nq_0 v_d S$ (вж. уравнение \eqref{eq:52.2} на стр. 43), откъдето изразяваме големината на дрейфовата скорост $\displaystyle v_d = \frac{I}{nq_0S}$. Това уравнение се записва във векторна форма: $\displaystyle\vec v_d= \frac{I}{nq_0S}\frac{\vec L}{L}$, където $\vec L$ e вектор с модул, равен на дължината $L$ на проводника. Векторът $\vec L$ има същата посока, както дрейфовата скорост на положителните заряди $\vec v_d$, т.е. посоката на тока (Фиг. \ref{fig:64.1}). Заместваме $N$ и $\vec v_d$ в уравнение \eqref{eq:64.1} и получаваме
<span id="eq:64.2">
\begin{equation}
	\vec F = I \vec L \times\vec B
\end{equation}</span>
Посоката на силата $\vec F$ се определя по правилото на дясната ръка. Големината й е
<figure id="fig:64.1">
<img src="figs/64-1.png">
<figcaption></figcaption>
</figure></p>
<p><span id="eq:64.3">
\begin{equation}
	F = I L B\sin\theta
\end{equation}</span>
където $\theta$ е ъгълът между векторите $\vec L$ и $\vec B$, т.е. ъгълът, който проводникът сключва с индукционните линии на еднородното магнитно поле. Магнитната сила е максимална, $F_{\max} = ILB$, при $\theta = 90^\circ$, т.е. когато проводникът е перпендикулярен на индукционните линии. Магнитната сила е равна на нула, когато проводникът е успореден на индукционните линии (при $\theta = 0$).
За да се определи магнитната сила, действаща на проводник с произволна форма, поставен в нееднородно магнитно поле, проводникът мислено се разделя на много малки елементи. Всеки от тях се разглежда като праволинеен проводник с дължина $dl$, поставен в еднородно поле с магнитна индукция $\vec B$. (Тъй като дължината $dl$ на елемента е много (безкрайно) малка, изменението на полето на разстояние $dl$ не се отчита.) От уравнение \eqref{eq:64.2} следва, че силата $d\vec F$, действаща на безкрайно малък елемент от проводника (Фиг. \ref{fig:64.2}), е</p>
<p><figure id="fig:64.2">
<img src="figs/64-2.png">
<figcaption></figcaption>
</figure></p>
<p><span id="eq:64.4">
\begin{equation}
	d\vec F = I d\vec l\times \vec B
\end{equation}</span>
Магнитната сила $\vec F$, действаща на целия проводник, в векторна сума от силите, приложени към всички малки елементи, на които е разделен проводникът, т.е. тя се определя чрез интегриране на уравнение \eqref{eq:64.4}:
<span id="eq:64.5">
\begin{equation}
	\vec F = I \int_M^N d\vec l \times\vec B
\end{equation}</span>
където $M$ и $N$ са двете крайни точки на проводника.
\begin{psexample}[label=ex:64.1]{}{}
а) Проводник с произволна форма, по който тече ток $I$, е поставен в еднородно магнитно поле с индукция $\vec B$. Изразете магнитната сила $\vec F$, която действа на участък $MN$ от проводника, чрез вектора $\vec L$, свързващ началната точка $M$ и крайната точка $N$ на този участък (Фиг. \ref{fig:64.3}a).</p>
<p>б) Определете магнитната сила, действаща на затворен токов контур с произволна форма, поставен в еднородно магнитно поле.
\end{psexample}
<figure id="fig:64.3">
<img src="figs/64-3.png">
<figcaption></figcaption>
</figure>
<b>Решение.</b> а) Магнитната сила $\vec F$, действаща на участъка $MN$ от проводника, се определя от уравнение \eqref{eq:64.5}. Тъй като магнитното поле е еднородно ($\vec B = \text{const}$), векторът $\vec B$ може да се изнесе извън интеграла:
$$\vec F = \left(\int_{M}^{N} I d\vec l\right) \times \vec B$$
Интегралът $\int_{M}^{N} d\vec l$ е равен на векторната сума от всички вектори $d\vec l$, изразяващи безкрайно малките елементи, на които е разделен участъкът $MN$ от проводника. Съгласно с правилото за събиране на вектори тази сума е вектор с начало в точка $M$ и край в точка $N$, т.е.
$$\int_{M}^{N} d\vec l = \vec L$$
Заместваме интеграла с $\vec L$ и получаваме
$$\vec F = I \vec L \times \vec B$$
Следователно на участък $MN$ от проводник с произволна форма, поставен в еднородно магнитно поле, действа същата сила, каквато би действала на участък $MN$ от праволинеен проводник, по който тече същият ток $I$.</p>
<p>б) Ще използваме получения в точка а) резултат. Затвореният токов контур може да се разглежда като участък $MN$ от проводник, за който крайната точка $N$ съвпада с началната точка $M$ (Фиг. \ref{fig:64.3}б). В този случай $\vec L = 0$ и $\vec F = 0$.
Следователно резултантната магнитна сила, действаща на затворен токов контур с произволна форма, поставен в еднородно магнитно поле, е равна на нула.</p>
<p><b>Въртящ момент на магнитните сили, действащи на проводникова рамка, по която тече ток</b></p>
<p>Магнитните сили намират важни практически приложения. Например под тяхно то действие се въртят роторите на електромоторите. На Фиг. \ref{fig:64.4}а е показан опростен модел на електромотор: правоъгълна проводникова рамка, по която тече ток $I$ е поставена в еднородно магнитно поле с индукция $\vec B$ (между полюсите на постоянен магнит). Рамката може да се върти около централната си ос. Страните на рамката с дължини а са успоредни на индукционните линии на магнитното поле, поради което съгласно с уравнение \eqref{eq:64.2} не им действат магнитни сили. Страните с дължини в са перпендикулярни на индукционните линии. На тях действат магнитни сили $\vec F$ и $-\vec F$ с противоположни посоки и еднаква големина $F = IbB$ Магнитните сили $\vec F$ и $-\vec F$ образуват двойка сили (вж.~\ref{sec:15}), която се стреми да завърти рамката. Ще характеризираме ориентацията на рамката спрямо магнитното поле с помощта на единичен вектор $\vec n$, който е перпендикулярен на равнината на рамката. Посоката на вектора $\vec n$ се определя по следното правило: <i>поставяме дясната си ръка така, че свитите пръсти да сочат посоката на тока по рамката. Тогава опънатият палец сочи посоката на единичния вектор $\vec n$</i> (Фиг. \ref{fig:64.4}а).
<figure id="fig:64.4">
<img src="figs/64-4.png">
<figcaption></figcaption>
</figure>
На Фиг. \ref{fig:64.4}а и Фиг. \ref{fig:64.4}б е показана една и съща ориентацията на рамката (когато векторите $\vec n$ и $\vec B$ са взаимно перпендикулярни), но са използвани две различни проекции ``поглед под ъгъл отгоре'' и ``поглед отстрани''. Големината на въртящия момент на двойката сили е (Фиг. \ref{fig:64.4}б)
$$M=Fa=IbBa = ISB,$$
където $S = ab$ е площта на рамката. Двойката сили завърта рамката. Когато ъгълът между векторите $\vec n$ и $\vec B$ е $\theta$, въртящият момент на магнитните сили е (Фиг. \ref{fig:64.5}а)
$$M= Fa\sin\theta = ISB\sin\theta,$$</p>
<p><figure id="fig:64.5">
<img src="figs/64-5.png">
<figcaption></figcaption>
</figure>
Въртящият момент на магнитните сили става равен на нула при $\theta = 0$ т.е. когато рамката застане перпендикулярно на индукционните линии (Фиг. \ref{fig:64.5}б). Проводниковите рамки (ротори) на електромоторите преминават през това равновесно положение по инерция, след което токът сменя посоката си, така че магнитните сили винаги да въртят рамката в една и съща посока. Устройството, което сменя посоката на тока при всяко полузавъртане на рамката, се нарича <i>колектор</i>.
Въртящият момент на магнитните сили, действащи на рамката, може да се запише във векторна форма:
<span id="eq:64.6">
\begin{equation}
	\vec M = IS \vec n \times\vec B
\end{equation}</span>
Величината
<span id="eq:64.7">
\begin{equation}
	\vec p_m = IS \vec n
\end{equation}</span>
се нарича <i>магнитен момент</i> на токовата рамка. В SI единицата за магнитен момент е <i>ампер-метър на квадрат</i> ($\mathrm{A\cdot m^2}$). Следователно въртящият момент на магнитните сили е равен на векторното произведение на магнитния момент на токовата рамка и индукцията на магнитното поле:
<span id="eq:64.8">
\begin{equation}
	\vec M = \vec p_m \times\vec B
\end{equation}</span>
Ще обърнем внимание, че въртящият момент на магнитните сили, действащи на токова рамка, се изразява аналогично на въртящия момент, с който еднородно електрично поле действа на електричен дипол: $\vec M = \vec p\times\vec E$. Подобно на разгледания случай на правоъгълна проводникова рамка всеки затворен контур (с произволна форма) се характеризира с магнитен момент. За плосък контур големината на магнитния момент е равна на произведението от площта на контура $S$ и тока $I$, който тече по него: $p_m = SI$. Посоката на вектора $\vec p_m$ се определя по правилото на дясната ръка (Фиг. \ref{fig:64.6}).
<figure id="fig:64.6">
<img src="figs/64-6.png">
<figcaption></figcaption>
</figure></p>
<p><b>Задачи</b></p>
<p>1. По праволинеен проводник с дължина 0,5 m тече ток $I$ = 20 А. Проводникът сключва ъгъл 45° с индукционните линии на еднородно магнитно поле с индукция $B = 0,\!3$ T. Определете магнитната сила, действаща на проводника.</p>
<p>2. Проводник с дължина $L = 0,\!4$ m лежи върху оста $x$ на правоъгълна координатна система. По проводника тече ток $I = 50$ A който е насочен в положителната посока на оста $x$. Проводникът е поставен в еднородно магнитно поле с индукция $\vec B = (0,\!2~\mathrm{T}) \vec j + (0,\!17) \vec k$. Определете големината действаща на проводника.</p>
<p>3. Дълъг праволинеен проводник лежи на оста $x$ на правоъгълна координатна система. По проводника тече ток l = 5A насочен в положителната посока на оста $x$. Проводникът се намира в магнитно поле с индукция $\vec B = a\vec i + bx\vec j$, където $a = 0,\!02$ T,$ b = 0,\!01$ T/m. Определете магнитната сила, която действа на участъка от проводника, разположен между точките $x_1 = 1~\mathrm{m}$ и $x_2 = 2~\mathrm{m}$.</p>
<p>4. Намотка има 50 навивки, всяка от които е правоъгълник с размери 5 cm $\times$ 8 cm. По намотката тече ток 10 А. Определете: а) магнитния момент на една навивка и магнитния момент на цялата намотка; б) максималната стойност на въртящия момент, действащ на намотката в еднородно магнитно поле с индукция 0,05 T. 