<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p>Както беше отбелязано в \ref{sec:4}, в редица задачи по механика може да се пренебрегне денонощното въртене на Земята и нейната повърхност да се разглежда като инерциална отправна система. Тогава силата на тежестта $\vec G$, действаща на дадено тяло, е равна на гравитационната сила $\vec F_\text{гр}$ на привличане на тялото към Земята. Денонощното въртене на Земята оказва влияние на телата, които са в покой или се движат спрямо земната повърхност, което в някои случаи има съществено значение. За да отчетем това влияние, ще разглеждаме земната повърхност като въртяща се с ъглова скорост $\vec\omega$ неинерциална отправна система, в която действат центробежни и кориолисови инерчни сили.</p>
<p><b>Сила на тежестта и тегло на телата</b></p>
<p></p>
<p><figure id="fig:7.1">
<img src="figs/7-1.png">
<figcaption>Силата на тежестта $\vec G$ е равна на векторната сума от гравитационната сила $\vec F_\text{гр}$ и центробежната инерчна сила $\vec F_e$.</figcaption>
</figure></p>
<p>В неинерциалната отправна система, свързана със Земята, на неподвижно тяло действат три сили: гравитационната сила $\vec F_\text{гр}$, центробежната инерчна сила $\vec F_e$ и силата на реакция на опората $\vec N$ (Фиг. \ref{fig:7.1}). Гравитационните и инерчните сили са масови сили. Ако вземем произволен малък елемент от тялото, независимо къде се намира той на повърхността или вътре в обема на тялото, ще му действа гравитационна сила, правопропорционална на гравитационната маса на елемента, и инерчна сила, която е правопропорционална на инертната му маса. Съгласно с принципа за еквивалентност инертната и гравитационната маса са еднакви. Това дава възможност инерчните и гравитационните сили да се разглеждат съвместно и да се даде по-прецизно определение на силата на тежестта: <i>Силата на тежестта за неподвижно спрямо земната повърхност тяло е равна на векторната сума от гравитационната сила и центробежната инерчна сила, обусловена от денонощното въртене на Земята, които действат на тялото</i> (Фиг. \ref{fig:7.1})
<span id="eq:7.1">
\begin{equation}
	\vec G = \vec F_\text{гр} + \vec F_e
\end{equation}</span></p>
<p>Тялото и опората от Фиг. \ref{fig:7.1} взаимодействат с контактни сили на реакция $\vec N$ и $\vec P$. Силата на нормална реакция на опората е приложена към тялото. От условието за равновесие на тялото следва, че
<span id="eq:7.2">
\begin{equation}
	\vec G + \vec N = 0
\end{equation}</span></p>
<p>Силата $\vec P$ е приложена към опората. Съгласно с третия принцип на механиката тялото и опората взаимодействат с равни по големина и противоположни по посока сили, т.е.
<span id="eq:7.3">
\begin{equation}
	\vec P = -\vec N = \vec G
\end{equation}</span>
където е отчетено уравнение \eqref{eq:7.2}.</p>
<p>Силата $\vec P$, с която тяло действа на опората, върху която е поставено (или опъва нишката, на която виси) се нарича <i>тегло на тялото</i>. При това се предполага, че тялото и опората (нишката) се намират в покой спрямо отправната система, в която е извършено претеглянето (е измерена силата $\vec P$). От формула \eqref{eq:7.3} се вижда, че силата тегло $\vec P$ на тяло, което е в покой спрямо земната повърхност, съвпада по големина и посока със силата на тежестта $\vec G$. Ще подчертаем обаче, че става дума за две различни сили, които, както беше посочено по-горе, имат различна природа и са приложени към различни тела: силата на тежестта е приложена към тялото, а теглото към опората (нишката), която го удържа в покой.</p>
<p><b>Зависимост на земното ускорение от географската широчина</b></p>
<p>Силата на тежестта \eqref{eq:7.1} е пропорционална на масата $m$ на тялото и може да се представи във вида
<span id="eq:7.4">
\begin{equation}
	\vec G = \vec F_\text{гр} + \vec F_e = m\vec g,
\end{equation}</span>
където $\vec g$ е ускорението на свободно падане (земното ускорение). Ако приемем, че Земята е еднородно кълбо, гравитационната сила $\vec F_\text{гр}$ е насочена към центъра на Земята, а големината и не зависи от това, в коя точка от земната повърхност се намира тялото (например на полюса или на екватора). Големината на центробежната инерчна сила $\vec F_e = m\omega^2 \vec r_\perp$ зависи от географската широчина: тя е максимална на екватора, където $\vec r_\perp = R_3 = 6400$ km и става нула на полюса ($r_\perp = 0$). Поради това земното ускорение също зависи от географската широчина. То има минимална стойност $g = 9,\!780~\mathrm{m/s^2}$ на екватора, където силите $\vec F_\text{гр}$ и $\vec F_e$ са насочени в противоположни посоки, и достига максимална стойност $g = 9,\!832~\mathrm{m/s^2}$ на полюсите, където $\vec F_e = 0$.</p>
<p>И така, денонощното въртене на Земята води до зависимост на земното ускорение от географската широчина. Ще отбележим, че в действителност Земята не е идеално еднородно кълбо. Тя е сплескана към екватора точките от земната повърхност около екватора са по-далеч от центъра на земята, отколкото полюсите. Освен това съдържа нееднородности (например големи рудни находища). Затова гравитационната сила също зависи от положението на тялото, което е причина за допълнителни различия в стойностите на земното ускорение, измерени в различни географски райони.</p>
<p><b>Безтегловност</b></p>
<p>За неподвижен спрямо земната повърхност предмет или живо същество силата на тежестта се уравновесява от силата на нормална реакция на опората. Силата на тежестта $\vec G$ е масова сила, докато силата на реакция $\vec N$ е контактна сила тя е приложена към повърхността на тялото, която е в контакт с опората. По аналогичен начин например на всеки вътрешен орган от човешкото тяло действа сила на тежестта, която се уравновесява от силите на реакция, с които му действат съседните органи. Така вътрешните органи и части на тялото се притискат един към друг и взаимно се деформират, което създава специфично физиологично усещане за тегло.</p>
<p><figure id="fig:7.2">
<img src="figs/7-2.png">
<figcaption>В отправната система на орбиталната станция гравитационната сила $\vec F_\text{гр}$ се уравновесява от центробежната инерчна сила $\vec F_e$ и космонавтите се намират в състояние на безтегловност.</figcaption>
</figure></p>
<p>Да си представим сега, че се намираме в покой спрямо неинерциална отправна система, в която геометричната сума от всички масови сили (гравитационни и инерчни) е равна на нула. В този случай силите на реакция също са нула, т.е. вътрешните органи и части на тялото не се притискат един към друг усещането за тегло се заменя с особеното чувство за безтегловност.</p>
<p>От гледна точка на наблюдател от инерциална отправна система състояние на безтегловност се реализира при свободно падане в гравитационно поле. Тогава на тялото не действат външни сили на реакция, а всички негови части се движат с еднакво ускорение $\vec g$ (ускорение на свободно падане), породено единствено от гравитационната сила. При такова движение между съседните части на тялото не възникват сили на реакция (натиск или опъване) и те не се деформират.</p>
<p>Състояние на безтегловност се получава например при космически полети по околоземна орбита. От гледна точка на наблюдател от неинерциалната отправна система (орбиталната станция) гравитационната сила $\vec F_\text{гр}$ се уравновесява от центробежната инерчна сила $\vec F_e$ (Фиг. \ref{fig:7.2}). За наблюдател от инерциалната отправна система, свързана с неподвижните звезди", орбиталната станция през цялото време се намира в състояние на свободно падане в гравитационното поле на Земята.</p>
<p><figure id="fig:7.3">
<img src="figs/7-3.png">
<figcaption>На 7 февруари 1984 година американският астронавт Брус Маккандлес се отделя от космическата совалка и преминава на самостоятелна орбита на височина 102 km над земната повърхност. Астронавтът се намира в състояние на безтегловност.</figcaption>
</figure></p>
<p>Независимо, че в условие на безтегловност се изменят редица жизнени функции, специални тренировки и профилактични мерки позволяват космонавтите да живеят и работят продължително време при такива условия.</p>
<p>\begin{psexample}[label=ex:7.1]{}{}
Момиче с маса 50 kg се претегля на медицински везни, поставени в асансьор. В каква посока и с какво ускорение се движи асансьорът, ако везните показват 40 kg? Земното ускорение да се приеме за 10 $\mathrm{m/s^2}$.
\end{psexample}
<b>Решение.</b> Скалата на везните е в килограми, но в действителност те измерват теглото, т.е. силата на натиск, който в случая момичето упражнява върху везните. Теглото на тяло, което е в покой спрямо земната повърхност, в $\vec P = m\vec g$ (съвпада по големина и посока със силата на тежестта). Когато отправната система, в която се извършва претеглянето, се движи спрямо земната повърхност с ускорение $\vec a$, теглото е еднакво по големина и посока с резултантната от силата на тежестта и инерчната сила
$$\vec P' = m\vec g + \vec F_e = m(\vec g - \vec a).$$</p>
<p>Тъй като в движещия се асансьор теглото на момичето намалява ($P' < P$), може да се направи изводът, че векторите $\vec g$ и $\vec a$ са еднопосочни, т.е. ускорението на асансьора е насочено вертикално надолу. Като използваме данните от условието, получаваме
$$\frac{P'}P = \frac{m(g-a)}{mg} = \frac{40~\mathrm{kg}}{50~\mathrm{kg}},$$
откъдето определяме големината на ускорението на асансьора
$$a = g/5 = 2~\mathrm{m/s^2}.$$</p>
<p><i><b>Забележка.</b></i> В направеното разглеждане се предполага, че отправната система, свързана със земната повърхност, е инерциална и силата на тежестта е равна на гравитационната сила, действаща на телата в асансьора. По-детайлният анализ, който отчита въртенето на Земята около нейната ос и свързаните с това въртене инерчни сили (центробежни и кориолисови), е сложен и в повечето случаи води до пренебрежимо малки поправки.</p>
<p>\begin{psexample}[label=ex:7.2]{}{}
На пода на асансьор е закрепен затворен цилиндър с вода, на дъното на който е потопено оловно топче. Установявате, че в даден момент топчето се откъсва от дъното, достига горната основа на цилиндъра и се притиска към нея. Какъв извод можете да направите от тези наблюдения?
\end{psexample}
<b>Решение.</b> Резултантната от силата на тежестта и инерчната сила, които действат на тяло с маса $m$ в асансьора, е
$$\vec G' = m\vec g + \vec F_e = m(\vec g- \vec a) = m\vec g'.$$</p>
<p>Подобни задачи от хидростатика в неинерциални отправни системи, които се движат постъпателно с постоянно ускорение $\vec a$, е най-лесно да се ``пренесат'' на планета, където ускорението на свободно падане е
$$\vec g'=\vec g-\vec a,$$
т.е. земното ускорение $\vec g$ да се замени с ефективно ускорение $\vec g'$. След това се прилагат законите на хидростатиката в познатия им от училищния курс по физика вид.</p>
<p>В случая, за да се притиска оловното топче към горната основа на цилиндъра, трябва ефективното ускорение $\vec g'$ да е насочено вертикално нагоре. Това се постига, когато ускорението на асансьора е насочено надолу и е по голямо от земното ($a > g)$.</p>
<p>\begin{psexample}[label=ex:7.3]{}{}
Запалена свещ е поставена на дъното на дълбок стъклен цилиндър (Фиг. \ref{fig:7.4}a). Как ще е насочен пламъкът на свещта, ако цилиндърът започне да се движи хоризонтално с ускорение $\vec a$?
\end{psexample}
<figure id="fig:7.4">
<img src="figs/7-4.png">
<figcaption></figcaption>
</figure>
<b>Решение.</b> Задачата се решава най-лесно, ако се използва описаният в Пример~\ref{ex:7.2} подход. Посоката на ефективното ускорение $\vec g'$ в неинерциалната отправна система, свързана със стъкления цилиндър, е показана на Фиг. \ref{fig:7.4}б. Векторът $\vec g'$ определя и посоката на "вертикалата". Пламъкът ще се издига "вертикално" нагоре, т.е. ще се наклони напред.</p>
<p><b>Кориолисови сили</b></p>
<p>Когато едно тяло се движи спрямо земната повърхност, освен центробежната инерчна сила му действа и кориолисова сила (вж. уравнение \eqref{eq:6.13} на стр. 46) $\vec F_c = 2m\vec v_r\times\vec\omega$, където $\vec v_r$ е относителната скорост на тялото (спрямо Земята), а е ъгловата скорост на въртене на Земята около нейната ос. Под действие на кориолисовата сила движещите се тела се отклоняват в направление, перпендикулярно на относителната скорости, или оказват натиск върху преградите, които не позволяват такова отклонение. За тела, които се движат към екватора (Фиг. \ref{fig:7.5}), кориолисовата сила $\vec F_c$ е насочена на запад. Ако телата се движат към полюсите, $\vec F_c$ е насочена на изток. Обърнете внимание, че и в двата случая в северното полукълбо $\vec F_c$ е насочена надясно спрямо посоката на движение, а в южното полукълбо наляво. Затова на реките в северното полукълбо под действие на кориолисовите сили се подронват десните брегове, а на реките в южното полукълбо левите брегове.</p>
<p>Кориолисовите сили също така водят до отклоняване на свободно падащите тела на изток. Действието на кориолисовите сили се отчита при пресмятане траекториите на ракети и далекобойни снаряди, движението на жироскопи и др.</p>
<p><figure id="fig:7.5">
<img src="figs/7-5.png">
<figcaption>Посоката на кориолисовата сила $\vec F_c$ се определя по правилото на дясната ръка.</figcaption>
</figure></p>
<p>\begin{psexample}[label=ex:7.4]{}{}
Тяло е пуснато без начална скорост от височина $h = 400$ m над екватора. В каква посока и на какво разстояние ще се отклони тялото от вертикалната линия преди да падне на земята? Съпротивлението на въздуха и зависимостта на земното ускорение от височината да не се отчитат.
\end{psexample}
<b>Решение.</b> Записваме уравнението за движение на тялото в неинерциална отправна система, свързана със земята</p>
<p>$$m\vec a_r = \vec F_\text{гр} + \vec F_e + \vec F_c,$$</p>
<p>където $\vec a_r$ е относителното (спрямо земната повърхност) ускорение на тялото, $m$ в неговата маса, $F_\text{гр}$ е гравитационната сила, $\vec F_e$ - преносната (центробежна) инерчна сила, а $\vec F_c$ е кориолисовата сила. Заместваме $\vec F_\text{гр} + \vec F_e = m\vec g$ и $\vec F = 2m\vec v\times\vec\omega$, съкращаваме масата $m$ и получаваме</p>
<p>$$\vec a_r = \vec g + 2 \vec v_r \times \vec\omega$$</p>
<p>където $\vec v_r$ е относителната скорост на тялото (спрямо земната повърхност), а $\vec\omega$ е ъгловата скорост на въртене на Земята.</p>
<p>За да се определи траекторията на тялото, трябва да се реши полученото векторно уравнение (при $\vec g = const$), което, записано по компоненти, представлява система от три линейни диференциални уравнения от втори ред с постоянни коефициенти (ще напомним, че компонентите на ускорението $\vec a_r$ и на скоростта $\vec v_r$ на материална точка са съответно втори и първи производни на нейните координати $x$, $y$ и $z$ по времето $t$). Задачата може обаче да се реши елементарно, като се използва приближение, което значително я опростява, а същевременно дава достатъчно точен количествен резултат за основния ефект, предизвикан от кориолисовата сила отклонението на тялото на изток.</p>
<p>Тъй като при свободното падане определяща роля има силата на тежестта, а кориолисовата сила внася само малка поправка към ускорението $\vec a_r$, можем с приближение да смятаме, че относителната скорост $\vec v_r$, през цялото време е насочена вертикално надолу (успоредно на земното ускорение $\vec g$). Тогава кориолисовата сила винаги ще е насочена на изток (Фиг. \ref{fig:7.6}). Под нейно действие тялото се отклонява на изток. Движението на тялото с приближение може да се разглежда като сума от две прости движения: свободно падане вертикално надолу с ускорение $a_y = g$ и хоризонтално движение на изток с ускорение $a_x = 2\omega v_r$. При вертикалното движение скоростта се променя по закона $v_r = gt$ и тялото достига земната повърхност за време $\displaystyle t = \sqrt{\frac{2h}g}$.</p>
<p>Хоризонталното движение е с променливо ускорение. За време $dt$ тялото изминава разстояние $dx = v_xdt$. От друга страна
$$\frac{dv_x}{dt} =a_x=2\omega v_r = 2\omega gt,$$
откъдето определяме скоростта $v_x$
$$v_x = \int 2\omega gtdt = \omega gt^2 + C.$$</p>
<p>От началното условие $v_x = 0$ при $t = 0$ следва, че константата $C$ е равна на нула. Заместваме и в уравнението $dx = v_xdt$ и след интегриране получаваме
$$x = \int \omega gt^2 dt = \omega gt^3 + C.$$</p>
<p>При $t = 0$ хоризонталното отклонение е нула ($x$ = 0), откъдето следва, че $C = 0$. Заместваме в полученото равенство времето на полета $\displaystyle t = \sqrt{\frac{2h}g}$ и получаваме търсеното отклонение на тялото на изток
$$x = \frac{2}{3} \omega h\sqrt{\frac{2h}g} = \frac{2}{3} \frac{2\pi}{24(3600~\mathrm{s})}\sqrt{\frac{2(400~\mathrm{m})}{9,\!8~\mathrm{m/s^2}}}=0,\!18~\mathrm{m}$$</p>
<p>Независимо че ефектът е малък, той е бил експериментално наблюдаван още в средата на 19. век в опити с падащи тела в дълбоки шахти.</p>
<p><b>Влияние на кориолисовите сили върху процесите в атмосферата</b></p>
<p>Движението на въздуха от атмосферата се извършва под действие на различни сили: сила на тежестта, сили на натиск, дължащи се на изменението на налягането във вертикално и в хоризонтално направление, сили на вътрешно триене между въздушни слоеве, които се движат с различна скорост, и инерчни сили. Ще се ограничим с разглеждането на хоризонтален въздушен поток, когато всички сили, действащи във вертикално направление се уравновесяват (това са силата на тежестта и вертикалната сила на натиск). Когато скоростта е малка, силите на вътрешно триене могат да се пренебрегнат. Тогава в отправна система, свързана със земята, на всеки малък обем с маса $m$ от въздушния поток действат две хоризонтални сили: силата на натиск $\vec F_\text{н}$, дължаща се на изменението на налягането в хоризонтално направление, и кориолисовата сила $\vec F_c = 2m\vec v_r\times\vec\omega$.</p>
<p></p>
<p><figure id="fig:7.6">
<img src="figs/7-6.png">
<figcaption>Под действие на кориолисовата сила падащите тела се отклоняват на изток.</figcaption>
</figure></p>
<p><figure id="fig:7.7">
<img src="figs/7-7.png">
<figcaption></figcaption>
</figure></p>
<p>При установили се бавни криволинейни хоризонтални движения на въздушните маси се постига приблизителен баланс на кориолисовите сили и силите на натиск. Разликата в техните големини е много малка и определя закривяването на траекторията. Типичен пример в това отношение са циклоните и антициклоните. На метеорологичните карти циклоните (области на ниско налягане) и антициклоните (области на високо налягане) се представят с изобари криви, които са геометрично място на точки с еднакво налягане. Силите на натиск $\vec F_\text{н}$ са перпендикулярни на изобарите и са насочени от областите на високо налягане към областите на ниско налягане (Фиг. \ref{fig:7.7}). Кориолисовата сила, която балансира силата на натиск, трябва да е насочена в противоположна на силата $\vec F_\text{н}$ посока. По правилото на дясната ръка определяме, че кориолисовата сила изпълнява това условие, ако скоростта $\vec v_r$ на разглеждания обем въздух е насочена по допирателната към съответната изобара. Следователно за северното полукълбо движението на въздушните маси се извършва по изобарите по посока на часовата стрелка за антициклоните (Фиг. \ref{fig:7.7}а) и в обратна на часовата стрелка посока за циклоните, т.е и в двата случая областта на високо налягане се намира отдясно на въздушния поток. В южното полукълбо е обратно: областта на високо налягане е отляво на въздушния поток, т.е. за антициклона движението на въздушните маси е в обратна на часовата стрелка посока, а за циклона -- по часовата стрелка. Тези изводи се потвърждават от метеорологичните наблюдения и спътниковите снимки (Фиг. \ref{fig:7.8}).</p>
<p><figure id="fig:7.8">
<img src="figs/7-8.png">
<figcaption>Спътникова снимка на циклон в северното полукълбо. Въздушните маси се движат обратно на часовата стрелка около центъра на циклона, който представлява област на ниско налягане.</figcaption>
</figure></p>
<p></p>
<p><b>Задачи</b></p>
<p>1. Определете разликата $\Delta g$, свързана с въртенето на Земята, между земното ускорение на: а) полюса и екватора; б) полюса и точка с географска широчина $\theta = 45^\circ$.</p>
<p>Земята има радиус $R_{\text{З}} = 6,\!37.10^6~\mathrm{m}$ и се върти около оста си с период $T = 8,\!64.10^4$ s.</p>
<p>2. В научнофантастичен разказ се предлага идеята за създаване на изкуствена гравитация на космически кораб, подобна на земната ($g = 9,\!8~\mathrm{m/s^2}$). Корабът има форма на велосипедно колело с външен радиус $r = 30~\mathrm{m}$ (Фиг. \ref{fig:7.9}). Какъв трябва да е периодът на въртене на кораба около неговата ос?</p>
<p>3. Топче с радиус $r$ виси на нишка с дължина $L$ и се опира във вертикален цилиндър с радиус $R$. Цилиндърът и точката на окачване на нишката са закрепени на оста на центробежна машина. (Фиг. \ref{fig:7.10}). При каква ъглова скорост $\omega$ на въртене на системата силата на натиск на топчето върху стената на цилиндъра става равна на нула?</p>
<p>4. Защо мостовете са изпъкнали, а не са плоски или вдлъбнати? За да отговорите на този въпрос, решете следната задача: Камион с маса $m = 1.10^4~\mathrm{kg}$ се движи с постоянна скорост $v = 72~\mathrm{km/h}$ по мост, който представлява дъга от окръжност с радиус $r = 150~\mathrm{m}$. Определете силата на натиск (теглото) $P$ на камиона върху моста, когато се намира по средата на моста, ако мостът е: а) изпъкнал; б) вдлъбнат.</p>
<p>5. Ракета лети със скорост $v_r$ = 1500 m/s no траектория, която с приближение може да се приеме за хоризонтална права. Географската широчина е $\theta = 45^\circ$. Ракетата трябва да порази цел, намираща се на разстояние $s = 50$ km. Определете страничното отклонение $\Delta x$, предизвикано от въртенето на Земята.</p>
<p><figure id="fig:7.9">
<img src="figs/7-9.png">
<figcaption></figcaption>
</figure></p>
<p><figure id="fig:7.10">
<img src="figs/7-10.png">
<figcaption></figcaption>
</figure>
