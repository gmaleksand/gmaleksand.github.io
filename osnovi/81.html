<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p>Ако сте застанали край железопътна линия ще установите, че височината на тона (честотата) на звуковия сигнал от сирената на влак изведнъж се понижава, когато локомотивът премине покрай вас. Изменението на честотата на вълните, породено от движението на източника или на приемника, е открито от австрийския физик Кристиян Йохан Доплер (1803-1853) и се нарича ефект на Доплер. Когато източникът се приближава към приемника, за 1 s приемникът регистрира повече гребени на вълната, отколкото е излъчил източникът за същото време, т.е. честотата на приетия сигнал е по-голяма от честотата на излъчения. Обратно, когато източникът се отдалечава, за 1 s до приемника достигат по-малко гребени на вълната, отколкото са излъчени за същото време. Това означава, че регистрираната от приемника вълна има по-малка честота от честотата, с която трепти източникът. По подобен начин се изменя честотата, когато се движи приемникът, а източникът е неподвижен.</p>
<p>Ефект на Доплер се наблюдава при всички видове вълни. В този параграф ще разгледаме само механичните вълни ефект на Доплер в акустиката. На ефекта на Доплер при електромагнитните вълни ще се спрем в~\ref{sec:98}.</p>
<p><b>Движение на приемника</b></p>
<p><figure id="fig:81.1">
<img src="figs/81-1.png">
<figcaption></figcaption>
</figure></p>
<p>Нека източникът на звук е неподвижен спрямо средата (въздуха), в която се разпространяват звуковите вълни ($v_\text{и} = 0$). Той излъчва вълни с честота $\nu_0$, дължина на вълната $\lambda_0$ и скорост $u$. За време $t$ източникът излъчва $N_0 =\nu_0 t$ вълнови фронта (гребена). Ако наблюдателят (приемникът) е неподвижен, за същото време $t$ той ще регистрира същия брой $N_0$ вълнови фронта. При приближаване на наблюдателя към източника със скорост $v_n$ (Фиг. \ref{fig:81.1}а), за време той изминава разстояние s = vtu пресича допълнително още $\Delta N = s/\lambda_0 = v_n t/\lambda_0$ вълнови фронта. Поради това за време 1 до него достигат общо
$$N = N_0 + \Delta N = \nu_0 t + \frac{v_n t}{\lambda_0}$$
вълнови фронта. Следователно честотата $\nu$ на звука, който чува наблюдателят, нараства:
$$\nu = \frac{N}{t} = \nu_0 + \frac{v_n}{\lambda_0}$$
Заместваме $\lambda_0= u/\nu_0$, и получаваме
<span id="eq:81.1">
\begin{equation}
	\nu = \nu_0\left(1+\frac{v_\text{п}}{u}\right)
\end{equation}</span>
Ако наблюдателят (приемникът) се отдалечава от източника (Фиг. \ref{fig:81.1}б), за време до него ще достигнат с $\Delta N = v_n t/\lambda_0$ по-малко вълнови фронта, отколкото ако е неподвижен. Затова той ще чува звук с по-ниска честота $\nu$. По аналогичен начин в този случай се получава
<span id="eq:81.2">
\begin{equation}
	\nu = \nu_0\left(1-\frac{v_\text{п}}{u}\right)
\end{equation}</span></p>
<p><b>Движение на източника</b></p>
<p>Когато източникът на вълни извършва хармонични трептения с честота $\nu_0$ и период $T_0 = 1/\nu_0$, той излъчва вълнови фронтове (гребени на вълната) през интервали То Ако източникът е неподвижен спрямо въздуха, вълновият фронт, излъчен в даден момент $t$, се движи със скорост $u$ спрямо въздуха и се отдалечава от неподвижния източник. В момента $t+ T_0$, в който се излъчва следващият вълнов фронт, предишният се е отдалечил на разстояние $\lambda_0 = uT_0$ от източника. Следователно разстоянието между два съседни вълнови фронта (дължината на вълната) при неподвижен източник е $\lambda_0$. Ако източникът се приближава със скорост $v_\text{и}$ към неподвижния наблюдател $A$ (Фиг. \ref{fig:81.2}), за време $T_0$ той изминава разстояние $s = v_\text{и}T_0$ в неподвижния въздух. За същото време вълновият фронт, излъчен в момента $t$, изминава разстояние $\lambda_0 = uT_0$ спрямо въздуха. Тъй като източникът ``догонва'' вълновия фронт, разстоянието между тях намалява и в момента $t + T_0$, в който се излъчва следващият вълнов фронт, то е</p>
<p><figure id="fig:81.2">
<img src="figs/81-2.png">
<figcaption></figcaption>
</figure></p>
<p>$$\lambda = \lambda_0 - s = (u-v_\text{и})T_0 = \frac{u-v_\text{и}}{\nu_0}$$
Следователно вълновите фронтове пред източника се сгъстяват (Фиг. \ref{fig:81.2}) и наблюдателят $A$ чува звук с по-малка дължина на вълната 2. Тъй като $\nu = u/\lambda$, за наблюдателя $A$ честота $\nu$ на звука нараства: $\displaystyle \nu = \frac{u}{\lambda} = \frac{\nu_0 u}{u - v_\text{и}}$ или
<span id="eq:81.3">
\begin{equation}
	\nu = \frac{\nu_0}{1-\frac{v_\text{и}}{u}}
\end{equation}</span>
Зад източника разстоянието между вълновите фронтове нараства (Фиг. \ref{fig:81.2}). Неподвижният наблюдател $B$, от когото източникът се отдалечава със скорости регистрира звук с по-голяма дължина на вълната и с по-малка честота, която по аналогичен начин се изразява с формулата
<span id="eq:81.4">
\begin{equation}
	\nu = \frac{\nu_0}{1+\frac{v_\text{и}}{u}}
\end{equation}</span>
<figure id="fig:81.3">
<img src="figs/81-3.png">
<figcaption>Ефект на Доплер във вана за водни вълни. Пред движещия се източник вълновите фронтове се сгъстяват, а зад него се разреждат.</figcaption>
</figure></p>
<p>\begin{psexample}[label=ex:81.1]{}{}
Сирената на влак издава звуков сигнал с честота $\nu_0 = 340~\mathrm{Hz}$. Определете изменението на честотата $\Delta\nu$, което регистрира неподвижен наблюдател, когато влакът премине покрай него. Скоростта на влака e $v_\text{и} = 72$ km/h, скоростта на звука във въздух е $u = 340$ m/s.
\end{psexample}
<b>Решение.</b> Когато влакът се приближава, поради ефекта на Доплер честотата и, на регистрирания от наблюдателя сигнал нараства: $\displaystyle \nu_1 = \frac{\nu_0}{1 - \frac{v_\text{и}}{u}}$ При отдалечаване на влака честотата намалява: $\displaystyle \nu_2 = \frac{\nu_0}{1 + \frac{v_\text{и}}{u}}$. Изменението на честотата е
$$\Delta\nu = \nu_2 - \nu_1 = \frac{-2(v_\text{и}\nu_0/u)}{1-(v_\text{и}/u)^2} \approx -2\frac{v_\text{и}}{u}\nu_0,$$
където сме пренебрегнали едночлена $(v_\text{и}/u)^2$ в знаменателя, който е много по-малък от единица. Знакът минус показва, че честотата намалява. Следователно, когато влакът премине покрай нас, височината на тона се понижава. Вижда се, че изменението на честотата е правопропорционално на скоростта на влака. След заместване на числените стойности получаваме $\Delta\nu = -40$ Hz.</p>
<p><b>Двоен ефект на Доплер</b></p>
<p>Неподвижен източник, например трептяща кварцова пластинка, излъчва вълнов импулс с честота $\nu_0$. Импулсът се отразява от обект, който се отдалечава от източника, след което се разпространява в обратната посока (Фиг. \ref{fig:81.4}). Отразеният сигнал попада обратно върху кварцовата пластинка, която след излъчването е преминала в режим на работа като приемник. Каква честота на отразената вълна ще регистрира приемникът? За да отговорим на този въпрос, ще разгледаме движещия се обект отначало като приемник, а след това като източник на механични вълни. Поради ефекта на Доплер върху движещия се обект попада вълна с по-ниска честота $\nu_1 = \nu_0(1 - v/u)$ Това означава, ще падащата вълна възбужда в обекта трептения с честота $\nu_1$ и той става източник на отразена вълна със същата честота. Но отразената вълна е излъчена от отдалечаващ се източник и отново поради ефекта на Доплер кварцовата пластинка ще регистрира вълна с по-ниска честота $\nu_2$:</p>
<p><figure id="fig:81.4">
<img src="figs/81-4.png">
<figcaption></figcaption>
</figure></p>
<p><span id="eq:81.5">
\begin{equation}
	\nu_2 = \frac{\nu_1}{1+v/u} = \frac{\nu_0(1-v/u)}{1+v/u}
\end{equation}</span>
И така, при отражение на механична вълна от движещ се обект ефектът на Доплер трябва да се отчете два пъти, поради което изменението на честотата на отразената вълна се нарича двоен ефект на Доплер. Двойният ефект на Доллер намира редица практически приложения. Използва се, например, за определяне скоростта на кръвта в кръвоносните съдове. От едната страна на кръвоносния съд се поставя източник, а от другата приемник на ултразвук. Ултразвуковата вълна се отразява от червените кръвни телца и се регистрира от приемника (Фиг. \ref{fig:81.5}). Когато ъгълът $\theta$ е малък, може да се използва формула \eqref{eq:81.5}, за да се определи скоростта $v$ на кръвта по изменението на честотата на отразената вълна.</p>
<p>Двойният доплеров ефект се използва също така за изследване на сърдечната дейност на зародиша в ранния стадий на бременността. Излъчват се ултразвукови импулси, които се отразяват от сърцето на зародиша. Когато при контракциите отразяващата повърхност на сърцето се приближава към приемника, той регистрира доплерово увеличение на честотата. Обратно, при отдалечаване на сърцето честотата на отразения сигнал намалява.</p>
<p><figure id="fig:81.5">
<img src="figs/81-5.png">
<figcaption></figcaption>
</figure></p>
<p>\begin{psexample}[label=ex:81.2]{}{}
За определяне на средната скорост на кръвта в аортата е използвана апаратура, схематично показана на Фиг. \ref{fig:81.5}. Източникът на ултразвук е с честота $\nu_0 = 10^5$ Hz. Скоростта на ултразвука в кръвта е $u = 1570$ m/s. Колко е средната скорост на кръвта и, ако приемникът регистрира доплерово изменение на честотата $\Delta \nu=-2$ Hz на отразения от движещите се червени кръвни телца ултразвук? Ъгълът в е много малък.
\end{psexample}
<b>Решение.</b> При много малък ъгъл в честотата на регистрирания от приемника отразен сигнал се изразява с уравнение \eqref{eq:81.5} за двойния ефект на Доплер. За да опростим това уравнение, ще използваме факта, че $v \ll u$, т.е. $v/u \ll 1$. Тогава
$$\nu_2 = \frac{\nu_0 (1-v/u)}{1+v/u} \approx \nu_0 (1-v/u)(1-v/u) \approx \nu_0 (1-\frac{2v}u),$$
където сме използвали приближението (А.56) (вж. част 1, стр.234) и сме пренебрегнали малката величина от втори порядък $(v/u)^2$. Следователно: $\displaystyle\Delta \nu = \nu_2-\nu_0 = -\frac{2 v}u \nu_0;$
$$v = \frac{u\Delta \nu}{2\nu_0} = \frac{(1570~\mathrm{\frac{m}{s}})(-2~\mathrm{Hz})}{2.10^5~\mathrm{Hz}} = 1,\!6~\mathrm{\frac{cm}{s}}$$</p>
<p><b>Ударни вълни</b></p>
<p>Ако скоростта на източника на звук е по-голяма от скоростта на звуковата вълната (такива скорости се наричат свръхзвукови), тогава той започва да ``изпреварва'' излъчената от него вълна. Различните вълнови фронтове се припокриват, взаимно се усилват (интерферират) и образуват общ вълнов фронт с голяма амплитуда, наречен ударна вълна (Фиг. \ref{fig:81.6}). Фронтът на ударната вълна представлява конус, който се допира до отделните сферични вълнови фронтове, излъчени от източника в различни моменти от времето. Източникът е разположен във върха на конуса.</p>
<p>Ъгълът на разтвора в на конуса на ударната вълна се определя от правоъгълния триъгълник $ABC$ (Фиг. \ref{fig:81.6}). За време $t$ излъчената от източника в точка $A$ вълна е изминала разстояние $AC = ut$. За същото време източникът се е преместил в точка $B$, като е изминал разстояние $AB = vt$.</p>
<p>Следователно:</p>
<p><figure id="fig:81.6">
<img src="figs/81-6.png">
<figcaption></figcaption>
</figure></p>
<p><span id="eq:81.6">
\begin{equation}
	\sin \theta = \frac{AC}{AB} = \frac{u}{v}.
\end{equation}</span></p>
<p>От формулата се вижда, че когато скоростта на източника нараства, ъгълът $\theta$ на конуса на ударната вълна намалява. Безразмерната величина
<span id="eq:81.7">
\begin{equation}
	M = \frac{v}{u},
\end{equation}</span>
равна на отношението на скоростта $v$ на дадено тяло към скоростта на звука $u$ в средата, в която се извършва движението на тялото, се нарича <i>число на Мах</i>. При движение със свръхзвукови скорости числото на Мах е по-голямо от единица ($M>1$).</p>
<p>
<figure id="fig:81.7">
<img src="figs/81-7.png">
<figcaption></figcaption>
</figure></p>
<p>При полет на свръхзвуков самолет се образуват две ударни вълни предна и задна (Фиг. \ref{fig:81.7}). Когато предната ударна вълна достигне до ухото на наблюдател от земната повърхност, налягането върху тъпанчето за много малък интервал от време $\tau$ нараства с $\Delta p$ над нормалното атмосферно налягане. В течение на времето $T$, през което човек се намира в обсега на ударната вълна, звуковото налягане намалява приблизително по линеен закон, докато достигне отрицателна стойност $-\Delta p$, когато през ухото преминава фронтът на задната ударна вълна. След това отново за много малък интервал от време $\tau$ налягането се изравнява с атмосферното (Фиг. \ref{fig:81.7}). Двете резки изменения на налягането, предизвикани от предната и задната ударна вълна, се наричат акустичен удар. Те се възприемат от ухото като два последователни, експлозивни звука. Въздействието на акустичния удар върху човека зависи от стойностите на величините $\tau$, $\Delta p$ и $T$. За френско-английския пътнически самолет ``Конкорд'', когато лети на височина 20 km, $\tau \approx 3$ ms, $T = 0,\!4$ s и $\Delta p \approx 100$ Pa. Изследванията показват, че акустичният удар при тези условия е еквивалентен на шум с ниво на интензитета около 120 dB.</p>
<p>Ударните вълни и свързания с тях акустичен удар оказват вредно въздействие върху човека, могат да предизвикат счупване на стъкла, структурни дефекти в сградите и др. Затова свръхзвуковата авиация предизвиква сериозни възражения сред обществеността в много страни. Въвеждат се строги ограничения в свръхзвуковите полети над сушата, особено над гъсто населени райони.</p>
<p><b>Задачи</b></p>
<p><i>Във всички задачи скоростта на звука във въздуха да се приеме</i> $u = 340$ m/s.</p>
<p>1. Неподвижна сирена издава звук с честота 1000 Hz. Звук с каква честота чува водачът на автомобил, който се движи със скорост 17 m/s: а) срещу сирената; б) в противоположната посока?</p>
<p>2. Самолет, който се насочва за кацане, излъчва звуков сигнал с честота 400 Hz. Колко в честотата на звука, достигащ до кулата на диспечера? Самолетът се приближава към кулата със скорост 64 m/s.</p>
<p>3. Източник на звук с честота $\nu_0 = 1500$ Hz, приемник и обект лежат на една права. Приемникът регистрира две звукови вълни: първата идва директно от източника, а втората след отражение от обекта. Приемникът и източникът са неподвижни, а обектът се отдалечава от тях. Определете скоростта $v$ на обекта, ако приемникът регистрира биене с период $T_\text{б} = 2$ s.</p>
<p>4. Ъгълът на конуса на ударната вълна на куршум е $\theta = 30^\circ$ С каква скорост се движи куршумът? 