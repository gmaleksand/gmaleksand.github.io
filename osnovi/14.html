<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p><b>Момент на сила и момент на импулса спрямо точка</b></p>
<p>Да вземем произволна точка $O$, която ще наречем начало или полюс. В точка $A$ c радиус-вектор $\vec r$, определен спрямо началото О, е приложена сила $\vec F$. Правата, която минава през точка $A$ и е успоредна на вектора $\vec F$, се нарича <i>линия на действие на силата</i> $\vec F$ (Фиг. \ref{fig:14.1}а). Векторната величина $\vec M$, равна на векторното произведение на $\vec r$ и $\vec F$
<span id="eq:14.1">
\begin{equation}
	\vec M = \vec r \times \vec F
\end{equation}</span>
се нарича <i>момент на силата</i> $\vec F$ спрямо точка $O$. Векторът $\vec M$ е перпендикулярен на векторите $\vec r$ и $\vec F$, т.е. на равнината, определена от точка $O$ и линията на действие на силата $\vec F$. Посоката на $\vec M$ се определя по правилото на дясната ръка, а модулът му е
<span id="eq:14.2">
\begin{equation}
	M = rF\sin\alpha = FR,
\end{equation}</span>
където $\alpha$ ($\alpha \leq 180^\circ$) е ъгълът между векторите $\vec r$ и $\vec F$, $R = r\sin\alpha$ е разстоянието от точка $O$ до линията на действие на силата $\vec F$ (Фиг. \ref{fig:14.1}а). От Фиг. \ref{fig:14.1}б се вижда, че ако се премества приложната точка $A$ на силата по линията на действие, без да се променя нейната големина и посока, моментът $\vec M$ на силата спрямо точка $O$ не се изменя. Действително, за всички точки от линията на действие на силата $R = const$ и съгласно с уравнение \eqref{eq:14.2} $M$ също е константа.
<figure id="fig:14.1">
<img src="figs/14-1.png">
<figcaption></figcaption>
</figure>
<figure id="fig:14.2">
<img src="figs/14-2.png">
<figcaption></figcaption>
</figure>
По аналогичен начин се въвежда величината момент на импулса. Нека в даден момент частица с маса $m$ има радиус-вектор $\vec r$, скорост $\vec v$ и импулс $\vec p = m\vec v$, определени спрямо началото О. Векторното произведение
<span id="eq:14.3">
\begin{equation}
	\vec L = \vec r \times \vec p = \vec r \times (m\vec v)
\end{equation}</span>
се нарича момент на импулса на материалната точка спрямо началото О (Фиг. \ref{fig:14.2}). Големината и посоката на момента на импулса $\vec L$ се определят по същия начин, както големината и посоката на момента на силата $\vec M$.</p>
<p><b>Уравнение за моментите спрямо неподвижна точка</b></p>
<p>Материална точка се движи под действие на сила $\vec F$. Да означим с $\vec M$ и $\vec L$ момента на силата и момента на импулса на материалната точка спрямо произволен полюс О. Ще покажем, че когато полюсът О е в покой спрямо инерциална отправна система, между величините $\vec L$ и $\vec M$ съществува проста връзка, която изразява втория принцип на механиката за движението на материалната точка спрямо полюса О. За целта ще диференцираме двете страни на векторното уравнение \eqref{eq:14.3} по времето
<span id="eq:14.4">
\begin{equation}
	\frac{d\vec L}{dt} = \frac{d\vec r}{dt} \times \vec p + \vec r \times \frac{d\vec p}{dt}
\end{equation}</span>
Първият член от дясната страна на полученото равенство е нула, защото векторите $d\vec r/dt = \vec v$ и $\vec p = m\vec v$ са колинеарни. Тъй като отправната система, свързана с полюса О, е инерциална, за нея е в сила вторият принцип на механиката: $\vec F = d\vec p/dt$. След заместване получаваме уравнението за моментите
<span id="eq:14.5">
\begin{equation}
	\frac{d\vec L}{dt} = \vec r \times \vec F
\end{equation}</span>
или
<span id="eq:14.6">
\begin{equation}
	\frac{d\vec L}{dt} = \vec M
\end{equation}</span>
Съгласно с уравнението за моментите \eqref{eq:14.6} първата производна по времето на момента на импулса на материална точка е равна на момента на действащата сила. Ще подчертаем, че моментите $\vec L$ и $\vec M$ се определят спрямо една и съща неподвижна точка $O$. Ако точка $O$ се движи с ускорение, свързаната с нея отправна система е неинерциална и уравнението $\vec F = d\vec p/dt$ на втория принцип, което използвахме, за да изведем уравнението за моментите \eqref{eq:14.6}, не е в сила.</p>
<p>Когато на материална точка действат няколко сили $\vec F_1, \vec F_2, \dots, \vec F_N$ в уравнението за моментите \eqref{eq:14.6} трябва да се постави векторната сума от моментите на всички сили: $\displaystyle \vec M = \sum_{i=1}^N \vec M_i = \sum_{i=1}^N (\vec r_i\times\vec F_i) = \vec r\times\sum_{i=1}^N \vec F_i $, където сме отчели, че всички сили са приложени в една и съща точка с радиус-вектор $\vec r$. Следователно векторната сума $\vec M$ от моментите на всички сили е равна на момента на резултантната сила $\displaystyle \vec F = \sum_{i=1}^N \vec F_i$:</p>
<p>$\vec M = \vec r \times \vec F$. Затова, в случая на отделна материална точка, е по-удобно най-напред да се определи резултантната на всички сили, които и действат, а след това да се пресметне нейният момент.</p>
<p><b>Движение на материална точка под действие на централна сила</b></p>
<p>От уравнението за моментите \eqref{eq:14.6} следва, че когато моментът на резултантната сила е нула ($\vec M = 0$), моментът на импулса на материалната точка не се изменя с течение на времето, т.е. $\vec L = const$. Възможни са два случая, при които $\vec M = 0$:</p>
<p>1. Резултантната сила е нула или изобщо не действат сили ($\vec F = 0$). Тогава материалната точка се движи праволинейно и равномерно по инерция. Моментът на импулса е насочен перпендикулярно на равнината, определена от началото $O$ и правата $b$, по която се извършва движението (Фиг. \ref{fig:14.2}). Големината му е
$$L = rp\sin\alpha = Rp = const,$$</p>
<p><figure id="fig:14.3">
<img src="figs/14-3.png">
<figcaption>Движение под действие на централна сила.</figcaption>
</figure></p>
<p>където $R = r\sin\alpha$ е разстоянието от началото $O$ до правата $b$.</p>
<p>2. Векторите $\vec r$ и $\vec F$ са колинеарни. Тогава тяхното векторно произведение е нула ($\vec r\times\vec F = \vec 0$). Това означава, че през цялото време на движение силата $\vec F$ е насочена към точка $O$ (Фиг. \ref{fig:14.3}а) или в противоположната посока (Фиг. \ref{fig:14.3}б). Такава сила се нарича централна сила, а точка $O$ -- <i>силов център</i>. Материалната точка може да се привлича (Фиг. \ref{fig:14.3}а) или да се отблъсква (Фиг. \ref{fig:14.3}б) от силовия център. И в двата случая централната сила не променя момента на импулса на материалната точка, независимо че изменя големината и посоката на скоростта (импулса).</p>
<p>\begin{psexample}[label=ex:14.1]{}{}
Като анализира резултатите от астрономически наблюдения, през XVII век Йохан Кеплер получава следните три емпирични закона за движението на планетите около Слънцето:</p>
<p><i>1. Всяка планета се движи по елипса, в един от фокусите на която се намира Слънцето.</i></p>
<p><i>2. Радиус-векторите на планетите за равни интервали от време описват равни площи.</i></p>
<p><i>3. Квадратите на периодите на въртене на планетите се отнасят както кубовете на големите полуоси на орбитите им.</i></p>
<p>Докажете, че вторият закон на Кеплер е непосредствено следствие от факта, че гравитационните сили са централни.
\end{psexample}
<b>Решение.</b> Слънцето действа на планетата с гравитационна сила, която е насочена към неговия център $O$ (Фиг. \ref{fig:14.4}). Няма да отчитаме движението на Слънцето и ще приемем силовия център за неподвижен. Тогава моментът на импулса $L = \vec r \times\vec p$ на планетата спрямо неподвижната точка $O$ остава постоянен по големина и посока. Модулът на вектора $\vec L$ e $L = rmv\sin\alpha$. 3a време от планетата изминава разстояние $vdt$, а радиус-векторът $\vec r$ описва площ $dS$, равна на площта на сивия триъгълник от Фиг. \ref{fig:14.4}</p>
<p><figure id="fig:14.4">
<img src="figs/14-4.png">
<figcaption></figcaption>
</figure>
$$dS = \frac{rvdt\sin\alpha}2 = \frac{L}{2m}dt.$$</p>
<p>За единица време радиус-векторът описва площ (площна скорост)
$$\frac{dS}{dt}= \frac{L}{2m}.$$</p>
<p>Тъй като площната скорост е постоянна, за равни интервали от време радиус-векторът на планетата ще описва еднакви площи. С това вторият закон на Кеплер е доказан. При доказателството използвахме единствено факта, че гравитационните сили са централни. За да се получат останалите два закона, трябва да се отчете, че големината на гравитационните сили намалява по закона на обратните квадрати ($F\propto 1/r^2$).</p>
<p>\begin{psexample}[label=ex:14.2]{}{}
Топче (материална точка) с маса $m$ е завързано за тънка нишка и се движи върху хоризонтална равнина със скорост $v_0$ по окръжност с радиус $r_0$. През малък отвор О нишката бавно се изтегля, докато радиусът на въртене стане $r$ (Фиг. \ref{fig:14.5}а). Триенето се пренебрегва. Определете:</p>
<p>а) скоростта, с която ще се движи топчето по новата окръжност;</p>
<p>б) работата на външната сила $\vec F$.
\end{psexample}</p>
<p>
<figure id="fig:14.5">
<img src="figs/14-5.png">
<figcaption></figcaption>
</figure>
<b>Решение.</b> На Фиг. \ref{fig:14.5}б са показани силите, които действат на топчето. Силата на тежестта $m\vec g$ се уравновесява от силата на нормална реакция $\vec N$ на опората. Резултантната сила е равна на силата на опъване $\vec F$, която през цялото време е насочена към неподвижната точка $O$. Следователно движението се извършва под действие на централна сила и моментът на импулса на топчето не се изменя:</p>
<p>$$L = r_0mv_0=rmv,$$
където сме отчели, че при движение по окръжност скоростта е перпендикулярна на радиус-вектора.</p>
<p>а) От горното уравнение изразяваме търсената скорост $v = r_0 v_0/r$.</p>
<p>6) Работата на външната сила е равна на изменението на кинетичната енергия на топчето: $A = mv^2/2-mv_0^2/2$. Заместваме $v$ и получаваме:
$$A = \frac{mv_0^2}{2}\left(\frac{r_0^2}{r^2} - 1\right).$$</p>
<p>Тъй като $r_0 > r$, външната сила извършва положителна работа и скоростта (кинетичната енергия) на топчето нараства. Не стигнахме ли до противоречие? Нали при движение по окръжност силата е насочена перпендикулярно на скоростта и не извършва работа? Противоречие няма, защото топчето се движи по окръжност само в началния и в крайния момент. През времето, когато се изтегля нишката, $r$ се изменя, траекторията не е окръжност, а векторите $\vec v$ и $\vec r$ не са взаимно перпендикулярни.</p>
<p><b>Уравнение за моментите на система от материални точки</b></p>
<p>Да разгледаме система от $N$ материални точки, които взаимодействат помежду си и едновременно с това са подложени на действието на външни сили. Нека $O$ е неподвижен полюс. Записваме уравнението за моментите \eqref{eq:14.6} на произволна материална точка от системата (например $i$-тата):</p>
<p>$$\frac{d\vec L_i}{dt} =\vec M_{i \text{външ.}} +\vec M_{i \text{вътр.}}$$</p>
<p>където $\vec L_i$ е нейният момент на импулса. $\vec M_{i \text{външ.}}$ и $\vec M_{i \text{вътр.}}$ са векторните суми от моментите съответно на всички външни сили и на всички вътрешни сили, които действат на материалната точка. Аналогични уравнения можем да запишем за всички останали материални точки и да съберем почленно левите им и десните им страни.</p>
<p>Получаваме
<span id="eq:14.7">
\begin{equation}
	\sum_{i=1}^N \frac{d\vec L_i}{dt} = \sum_{i=1}^N \vec M_{i \text{външ.}} + \sum_{i=1}^N \vec M_{i \text{вътр.}}
\end{equation}</span>
Векторната сума от моментите на им пулса на всички материални точки се нарича момент на импулса на механичната система
<span id="eq:14.8">
\begin{equation}
	\vec L =\sum_{i=1}^N \vec L_i
\end{equation}</span></p>
<p>Да разгледаме две произволни материални точки от системата. Съгласно с третия принцип на механиката те си взаимодействат с равни по големина и противоположни по посока сили, $\vec F_i = -\vec F_j$, които са насочени по правата, съединяваща двете материални точки (Фиг. \ref{fig:14.6}). Такива сили на взаимодействие са централни - всяка частица играе ролята на силов център, към който се привличат или отблъскват останалите частици. Сумата от моментите на двете сили спрямо полюса О е
$$\vec M_i + \vec M_j = \vec r_i \times \vec F_i + \vec r_j \times \vec F_j = \vec r_i \times \vec F_i + \vec r_j \times (-\vec F_i) = (\vec r_i - \vec r_j) \times \vec F_i$$</p>
<p>Тъй като векторите $(\vec r_i -\vec r_j)$ и $\vec F_i$, са колинеарни (Фиг. \ref{fig:14.6}), тяхното векторно произведение е нула: $(\vec r_i - \vec r_j) \times\vec F_i = \vec 0$. Този резултат е в сила за всяка двойка от материални точки. Следователно векторната сума от моментите на всички вътрешни сили на взаимодействие между частиците от системата също е нула
<span id="eq:14.9">
\begin{equation}
	\sum_{i=1}^N \vec M_{i\text{вътр.}} = \vec 0.
\end{equation}</span>
След отчитане на равенства \eqref{eq:14.8} и \eqref{eq:14.9} уравнение \eqref{eq:14.7} добива вида</p>
<p><figure id="fig:14.6">
<img src="figs/14-6.png">
<figcaption></figcaption>
</figure></p>
<p><span id="eq:14.10">
\begin{equation}
	\frac{d\vec L}{dt} = \sum_{i=1}^N \vec M_{i\text{външ.}}.
\end{equation}</span>
Уравнение \eqref{eq:14.10} се нарича уравнение за моментите на система от материални точки: <i>първата производна на импулса на система от материални точки е равна на векторната сума от моментите на Всички външни сили, действащи на системата</i>. Всички моменти се определят спрямо един и същ полюс $O$, който е в покой относно инерциална отправна система.</p>
<p>*Доказва се, че когато полюсът $O$ се движи, уравнението за моментите на система от материални точки е (вж. Пример~\ref{ex:14.3})
<span id="eq:14.11">
\begin{equation}
	\frac{d\vec L}{dt} = \sum_{i=1}^N \vec M_{i\text{външ.}} - m(\vec v_O \times \vec v_c).
\end{equation}</span>
където $m$ е масата на системата, $\vec v_O$ е скоростта на полюса $O$ спрямо дадена инерциална отправна система К, а $\vec v_c$ е скоростта на центъра на масите C на системата от материални точки (също спрямо К-системата). При пресмятане на момента на импулса $\vec L$ на системата скоростите на материалните точки се определят спрямо инерциалната отправна система К, а не спрямо движещия се полюс О.</p>
<p>Ще отбележим един важен частен случай, когато полюсът О съвпада с центъра на масите на системата. Тогава неговата скорост е равна на скоростта на центъра на масите ($\vec v_O = \vec v_c$) и вторият член в дясната страна на уравнението за моментите \eqref{eq:14.11} е нула. Следователно уравнението за моментите, записано спрямо центъра на масите C на система от материални точки, има същия вид \eqref{eq:14.10}, както относно неподвижен полюс. При това няма значение дали центърът на масите е в покой или се движи с ускорение. Нещо повече, в този случай скоростите на материалните точки могат да се определят както спрямо дадена инерциална отправна система $K$, така и в отправната система, свързана с центъра на масите $C$, дори когато последната е неинерциална. Действително, скоростта на $i$-тата материална точка спрямо К-системата е $\vec v_i = \vec v_c + \vec v_i'$, където $\vec v_i'$ е относителната скорост на материалната точка спрямо центъра на масите на системата. Тогава</p>
<p>$$\vec L = \sum_{i=1}^N \vec r_i \times m_i \vec v_i = \sum_{i=1}^N \vec r_i \times m_i \vec v_C + \sum_{i=1}^N \vec r_i \times m_i \vec v_i'$$</p>
<p>Преобразуваме първия член от дясната страна на това уравнение
$$\sum_{i=1}^N \vec r_i \times m_i \vec v_C = -\vec v_c \times \sum_{i=1}^N m_i\vec r_i = -\vec v_c \times m\vec r_c.$$</p>
<p>Тъй като по условие началото О съвпада с центъра на масите, $\vec r_c = 0$, и този член е нула. Следователно
$$\vec L =\sum_{i=1}^N \vec r_i \times m_i \vec v_i'$$</p>
<p>\begin{psexample}[label=ex:14.3]{}{}
Докажете, че уравнението за моментите на система от материални точки спрямо движещо се начало О се изразява с формула \eqref{eq:14.11}.
\end{psexample}
<b>Решение.</b> Точка $O_1$ е неподвижна спрямо инерциална отправна система $K$, а точка $O$ се движи спрямо $K$ (Фиг. \ref{fig:14.7}). Да означим с $\vec r_{1i}$ и $\vec r_i$ радиус-векторите на $i$-тата материална точка съответно спрямо двата полюса $O_1$ и $O$. От векторния триъгълник на Фиг. \ref{fig:14.7} се вижда, че $\vec r_{1i} = \vec r_i + \vec r_O$, където $\vec r_O$ е радиус-векторът на точка $O$, прекаран от началото $O_1$. Моментът на импулса на материалната точка спрямо $O_1$ е
<span id="eq:14.12">
\begin{equation}
	\vec L_{1i} = \vec r_{1i}\times\vec p_i = \vec L_i + \vec r_O \times \vec p_i
\end{equation}</span>
където $\vec L_i = \vec r_i \times \vec p_i$ е моментът на импулса спрямо движещия се полюс О (и в двата случая импулсът на материалната точка $\vec p_i$ се определя спрямо инерциалната отправна система К). По аналогичен начин за резултантния момент на всички сили, действащи на $i$-тата материална точка, получаваме
<span id="eq:14.13">
\begin{equation}
	\vec M_{1i} = \vec M_i + \vec r_O \times \vec F_i,
\end{equation}</span>
където $\vec F_i$ е резултантната сила, а $\vec M_{1i}$, и $\vec M_i$ са нейните моменти спрямо полюсите $O_1$ и $O$. Диференцираме двете страни на равенство 14.12) по времето и получаваме
$$\frac{d\vec L_{1i}}{dt} = \frac{d\vec L_i}{dt} + \frac{d\vec r_O}{dt} \times \vec p_i + \vec r_O \times\frac{d\vec p_i}{dt}.$$</p>
<p>Тъй като импулсът се определя спрямо инерциалната отправна система $K$, в сила в уравнението на втория принцип на механиката $\vec F_i = d\vec p_i/dt$. Освен това $d\vec r_O/dt = \vec v_O$. След заместване в горното уравнение получаваме
<span id="eq:14.14">
\begin{equation}
	\frac{d\vec L_{1i}}{dt} = \frac{d\vec L_i}{dt} + \vec v_O \times \vec p_i + \vec M_{1i}- \vec M_i
\end{equation}</span>
където сме отчели уравнение \eqref{eq:14.13}. Записваме аналогични на уравнение \eqref{eq:14.14} уравнения за останалите материални точки и ги събираме
<span id="eq:14.15">
\begin{equation}
	\sum_{i=1}^N \frac{d\vec L_{1i}}{dt} = \sum_{i=1}^N \frac{d\vec L_i}{dt} + \sum_{i=1}^N \vec v_O \times \vec p_i + \sum_{i=1}^N \vec M_{1i}- \sum_{i=1}^N \vec M_i
\end{equation}</span>
След като отчетем, че</p>
<p><figure id="fig:14.7">
<img src="figs/14-7.png">
<figcaption></figcaption>
</figure></p>
<p>$$\sum_{i=1}^N \frac{d\vec L_{1i}}{dt} = \sum_{i=1}^N \vec M_{1i}$$</p>
<p>(уравнение за моментите на системата спрямо неподвижното начало $O_1$) и
$$\sum_{i=1}^N \vec v_O\times \vec p_i = \vec v_O \times \sum_{i=1}^N \vec p_i = \vec v_O \times m \vec v_C$$
окончателно получаваме
<span id="eq:14.16">
\begin{equation}
	\frac{d\vec L}{dt} = \sum_{i=1}^N \vec M_i - m (\vec V_O \times \vec v_C)
\end{equation}</span>
По аналогичен начин, както при неподвижно начало, може да се докаже, че общият момент на всички вътрешни сили спрямо подвижното начало е нула. Тогава уравнение \eqref{eq:14.16} преминава в уравнение \eqref{eq:14.11} за моментите на система от материални точки спрямо подвижен полюс. С това доказателството е завършено. *</p>
<p><b>Закон за запазване момента на импулса</b></p>
<p>Ако сумарният момент на всички външни сили, действащи на система от материални точки, е нула, уравнението за моментите \eqref{eq:14.10} добива вида $d\vec L/dt = \vec 0$, откъдето следва, че моментът на импулса на системата не се изменя с течение на времето ($\vec L = const$). В частния случай, когато системата е затворена, външни сили изобщо не действат и моментът на импулса не се изменя. Този резултат изразява закона за запазване момента на импулса в механиката, който гласи:</p>
<p><b>Моментът на импулса на затворена система от материални точки, който взаимодействат помежду си с централни сили, не се изменя с течение на времето.</b></p>
<p>В класическата механика законите за запазване на енергията, импулса и момента на импулса на затворена система от материални точки се получават като следствия от законите на Нютон (трите принципа на механиката). Тяхната област на приложимост обаче излиза извън рамките на класическата механика. Законът за запазване момента на импулса, подобно на законите за запазване на енергията и импулса, е един от фундаменталните закони на физиката. Момент на импулса имат не само макроскопичните тела и системи, но и отделните атоми, ядра и елементарни частици. В квантовата физика понятието момент на импулса се разширява и се използва за описване свойствата на микрочастиците, за които законите на нютоновата механика не са в сила.</p>
<p><b>Задачи</b></p>
<p>1. Определете моментите на силите, приложени в точките $A_1$, $A_2$, $A_3$ и $A_4$ (Фиг. \ref{fig:14.8}), спрямо началото О на координатната система. Колко е общият момент на всички сили? Каква е неговата посока?</p>
<p>2. Спрямо дадена точка $O$ частица има радиус-вектор $\vec r$, чийто модул е 2 m. На частицата действа сила $\vec F$ с модул 3 N. Определете ъгъла между векторите $\vec r$ и $\vec F$, ако модулът на момента на силата $\vec F$ спрямо точка $O$ е: а) 0; б) $6~\mathrm{N\cdot m}$.</p>
<p>3. Две частици с маси $m$ и 2$m$ се движат с еднаква скорости в противоположни посоки по две успоредни прави, разположени на разстояние в една от друга. Определете модула на момента на импулса на системата от две частици спрямо точка, разположена по средата между двете прави.</p>
<p>4. Пресметнете момента на импулса спрямо центъра на Земята на човек с маса 80 kg, който се намира на екватора.</p>
<p>5. Моментът на импулса на частица спрямо началото на координатната система се изменя с течение на времето $t$ по закона $\vec L = c_1 \vec i + c_2 t^2 \vec j$, където $c_1$ и $c_2$ са положителни константи. Определете: а) $x$ и $y$-компонентите на момента $\vec M$ на силата, действаща на частицата, като функция на времето;</p>
<p>б) модула на вектора $\vec M$ в момента, когато векторите $\vec L$ и $\vec M$ сключват помежду си ъгъл 45°.</p>
<p>6. Малко топче се хлъзга без триене по вътрешната повърхност на конична фуния, чиято ос е вертикална. В началния момент топчето се намира на височина $h_0$ и се движи със скорост $v_0$, която е насочена хоризонтално (Фиг. \ref{fig:14.9}). При по-нататъшното си движение топчето достига максимална височина $h$, след което започва да се спуска надолу. Определете: а) скоростта $v_0$; б) скоростта $v$ на топчето на височина $h$.</p>
<p><b><i>Указание.</b></i> На топчето действат две сили: силата на тежестта $m\vec g$ и силата на нормална реакция на опората $\vec N$ (Фиг. \ref{fig:14.9}). Моментите на тези две сили спрямо върха $O$ на конуса са насочени перпендикулярно на вертикалната ос $y$. Затова $y$-компонентата на сумарния момент на силите, действащи на материалната точка, е нула, откъдето следва, че $y$-компонентата на нейния момент на импулса се запазва. Използвайте също закона за запазване на механичната енергия и факта, че в най-горната точка скоростта $\vec v$ на топчето също е насочена хоризонтално. (В най-горната точка става промяна на посоката на вертикалното движение на топчето, поради което вертикалната компонента на скоростта е нула.)</p>
<p><figure id="fig:14.8">
<img src="figs/14-8.png">
<figcaption></figcaption>
</figure></p>
<p><figure id="fig:14.9">
<img src="figs/14-9.png">
<figcaption></figcaption>
</figure>