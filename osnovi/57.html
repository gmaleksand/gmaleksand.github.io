<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p><b>Получаване на $p-n$-преходи </b></p>
<p>Прогресът на полупроводниковата електроника е свързан преди всичко с използването на контакта между два примесни полупроводника с различен тип проводимост. Този контакт се нарича <i>$p-n$-преход</i>. Получаването му чрез механично притискане на два кристала е невъзможно поради неизбежното замърсяване и големия брой примеси и дефекти на граничните повърхности. През последните 50 години са разработени множество технологии за получаване на качествени $p-n$-преходи. Основната идея е следната: взема се полупроводников кристал от $n$- или от $p$-тип и на определена дълбочина в него се вкарват примеси, които създават проводимост от противоположния тип. Например, ако изходният кристал е от $n$-тип, внасят се акцептори, а в кристалите от $p$-тип донори. Там, където са попаднали допълнителните примесни атоми, типът проводимост на кристала се изменя. На границата между областта с променен тип проводимост и останалата част на кристала (наречена подложка) възниква $p-n$-преход.</p>
<p>$P-n$-преходи се създават, например, чрез дифузия на донорни (акцепторни) примеси в полупроводникови кристали от $p$-тип ($n$-тип). Дълбочината, на която проникват примесите и мястото на $p-n$-прехода се определят от температурата и времето за провеждане на дифузията.</p>
<p>$P-n$-преходи с много малки размери и точно контролируема дълбочина се създават чрез йонна имплантация (йонно легиране). Сноп от йони с еднаква енергия, получен в специален ускорител, се насочва към повърхността на кристала и йоните се внедряват като примеси в кристалната решетка. В зависимост от енергията си те проникват на различна дълбочина. Например йоните на бора $B^+$ при енергия 20 keV проникват в силициева пластина на дълбочина $0,\!071~\mathrm{\mu m}$, а при енергия 300 keV на дълбочина $0,\!559~\mathrm{\mu m}$ Широко намират и епитаксиалните методи за изготвяне на $p-n$-преходи. При тях върху подложка с определен тип проводимост израства от газова или течна фаза тънък слой от същия полупроводник, но с противоположния тип проводимост между слоя и подложката се създава $p-n$-преход.</p>
<p>Равновесно състояние на $p-n$-преход</p>
<p>Необичайните свойствата на $p-n$-преходите, които определят приложението им в полупроводниковите прибори, се дължат на енергетичния (потенциален) бариер, възникващ на границата между $p$ и $n$-областите. За да разберем как се създава този бариер и какво влияние оказва той на електричните свойства на нееднородния полупроводник с $p-n$-преход, отначало мислено ще разделим двете части на кристала (Фиг. \ref{fig:57.1}а). В $n$-областта има голямо количество свободни електрони, получени при йонизацията на донорите, и положително заредени донори Д$^+$ Освен това се съдържат и собствени дупки, чиято концентрация е много по-малка (например концентрацията $p_1$ на собствените дупки е около $10^6$ пъти -малка от концентрацията $n$ на примесните електрони). Електроните в $n$-областта се наричат <i>основни токови носители</i>, а дупките <i>неосновни токови носители</i>. Обратно, в $p$-областта основни токови носители са дупките, чиято концентрация е много по-голяма от концентрацията на неосновните носители собствените електрони.</p>
<p><figure id="fig:57.1">
<img src="figs/57-1.png">
<figcaption></figcaption>
</figure></p>
<p>$p$-областта съдържа също така отрицателно заредени акцептори А. Когато двете части на кристала се приведат в контакт, възниква дифузионен поток от електрони, които се движат от областта с висока концентрация на електрони ($n$-областта) към мястото, къде то тяхната концентрация е ниска ($p$-областта). По същия начин възниква дифузионен поток на дупки от $p$-областта към $n$-областта. В резултат на дифузията броят на свободните заряди в област с ширина $d$ (от порядъка на $10^{-4}$ -- $10^{-6}$ cm), разположена от двете страни на $p-n$-прехода, силно намалява. В този тънък преходен слой остават заредените неподвижни донори и акцептори, които създават т. нар. контактно електрично поле (Фиг. \ref{fig:57.1}б) с интензитет $\vec E_k$, насочен от $n$-областта (където са положително заредените донори) към $p$-областта (с отрицателно заредени акцептори). Контактното поле препятства процеса на дифузия. То се стреми да върне движещите се към прехода дупки в $p$-областта, а електроните в $n$-областта.</p>
<p>Да означим с $\varphi_0$ потенциалната разлика между двата края на преходния слой. Когато електрон преминава от $n$-област та в $p$-областта, в преходния слой силите на контактното електрично поле извършват отрицателна работа и кинетичната енергия на електрона намалява с $e\varphi_0$ Същото се отнася за дупките, които преминават през преходния слой от р в $n$-областта тяхната енергия също намалява с $e\varphi_0$. Казва се, че за основните токови носители в областта на $p-n$-прехода възниква енергетичен бариер с височина $e\varphi_0$ За да могат да преодолеят този бариер, те трябва да имат енергия, по-голяма от $e\varphi_0$. Енергетичният бариер води до изкривяване на валентната и проводимата зона в областта на $p-n$-прехода (Фиг. \ref{fig:57.1}в).</p>
<p>При температура $T$ средната кинетична енергия на свободните електрони и дупки е от порядъка на $kT$. При стайна температура $kT \ll e\varphi_0$. Затова само много малка част от основните токови носители имат необходимата енергия, за да преодолеят енергетичния бариер. Концентрацията на тези ``горещи'' електрони и дупки е пропорционална на $\exp (-e\varphi_0/kT)$. Следователно плътността, на дифузионния ток на електроните, преминаващи през преходния слой от $n$- в $p$-областта, и плътността на дифузионния ток, обусловен от движението на дупките от $p$-областта към $n$-областта, също ще бъдат пропорционални на $\exp (-e\varphi_0/kT)$.</p>
<p>Както беше отбелязано, в $n$-областта има и неосновни токови носители дупки. Когато такава дупка достигне преходния слой, тя се захваща от контактното поле $\vec E_k$ и се прехвърля в $p$-областта. Аналогично неосновните токови носители (електроните) от $p$-областта, достигнали преходния слой, се ускоряват от контактното поле и преминават в $n$-областта. За неосновните носители енергетичен бариер не съществува. Тяхното движение под действие на контактното поле поражда т.нар. <i>дрейфови токове</i> през $p-n$-прехода. В състояние на равновесие се установява такава височина на потенциалния бариер, при която плътността на дифузионния ток на електроните от $n$-областта към $p$-областта се изравнява с плътността на дрейфовия ток $j_{ns}$ на електроните от $p$-към $n$-областта, а плътността на дифузионния ток на дупките от $p$- към $n$-областта е равна на плътността $j_{ps}$ на противоположно насочения дрейфов ток на дупките (от $n$- към $p$-областта):
<span id="eq:57.1">
\begin{equation}
	j_n = j_{ns};\quad j_p = j_{ps}.
\end{equation}</span>
В равновесното състояние пълният ток през $p-n$-прехода е нула:
<span id="eq:57.2">
\begin{equation}
	j = (j_n + j_p) - (j_{ns} + j_{ps}) = 0,
\end{equation}</span>
където са отчетени посоките на токовете.</p>
<p>Доказва се, че когато концентрацията на основните токови носители е много по-голяма от концентрацията на неосновните носители (собствените електрони и дупки), височината на енергетичния бариер при равновесното състояние на $p-n$-прехода е приблизително равна на ширината на забранената зона на полупроводника: $e\varphi_0 \approx E_g$. За германиеви $p-n$-преходи бариерът 9 е около 0,7 eV, а за силициеви около 1 eV. Тъй като при стайна температура ($T = 300$ К) $kT = 0,\!026$ eV, виждаме, че за силициевите и германиевите $p-n$-преходи се изпълнява условието $kT\ll e\varphi_0$.</p>
<p><b>Прав ток</b></p>
<p>Да приложим към $p-n$-преход външно напрежение И. За целта свързваме $p$-областта към положителния полюс на източник на напрежение, а $n$-областта към отрицателния полюс (Фиг. \ref{fig:57.2}а). При такова свързване външното електрично поле $\vec E_\text{вн}$ е насочено в противоположна посока контактното електрично поле $E_{k}$ и резултантното поле $\vec E$ в преходния слой намалява (намалява и ширината а на преходния слой). Енергетичният бариер също се понижава и става $e\varphi_0 - eU$ (Фиг. \ref{fig:57.2}б) Броят на основните необходимата енергия за преодоляване на този по-нисък бариер, е пропорционален на
$$\exp\left(\frac{e\varphi_0 - eU}{kT}\right) = \exp\left(-\frac{e\varphi_0}{kT}\right)\exp\left(\frac{eU}{kT}\right).$$
т.е. нараства $\exp (eU/kT)$ пъти. Също толкова пъти нараства и плътността на дифузионнните токове през $p-n$-прехода. Плътността на дрейфовите токове обаче не се изменя, тъй като те не се влияят от височината на бариера. Като отчетем, че в равновесното състояние на $p-n$-прехода плътностите на дифузионните и дрейфовите токове са били еднакви (равенства \eqref{eq:57.2}), за дифузионните токове при външно напрежение И върху прехода получаваме
<figure id="fig:57.2">
<img src="figs/57-2.png">
<figcaption>а) На $p-n$-прехода е подадено право напрежение $U$. б) Правото напрежение намалява енергетичния бариер: с шрих е показа на енергетичната диаграма на $p-n$-прехода в равновесното състояние, а с плътни линии след подаването на право напрежение $U$.</figcaption>
</figure>
<span id="eq:57.3">
\begin{equation}
	j_n =j_{ns} \exp(eU/kT);\ j_p =j_{ps} \exp(e U/kT).
\end{equation}</span>
Заместваме $j_n$ и $j_{p}$ от уравнения \eqref{eq:57.3} в \eqref{eq:57.2} и получаваме
<span id="eq:57.4">
\begin{equation}
	j_{np} = j_{s}\left(\exp\left(\frac{eU}{kT}\right) - 1\right).
\end{equation}</span>
където $j_s =j_{ns} +j_{ps}$ е общият дрейфов ток през $p-n$-прехода, обусловен от движението на неосновните токови носители под действие на контактното електрично поле.
Казва се, че на $p-n$-прехода е подадено право напрежение $U$, а токът $j_{np}$, който тече през прехода, се нарича ток в права посока, или за по-кратко прав ток.</p>
<p><b>Обратен ток</b></p>
<p>Да разменим полюсите на източника: $p$-областта свързваме с отрицателния полюс, а $n$-областта - с положителния полюс (Фиг. \ref{fig:57.3}а). При такова свързване казваме, че на $p-n$-прехода е подадено обратно напрежение. В този случай външното електрично поле усилва контактното поле и потенциалната разлика между двата края на преходния слой нараства енергетичният бариер става $e\varphi_0 + eU$ (Фиг. \ref{fig:57.3}б). Броят на електроните, които имат необходимата енергия, за да преодолеят този висок бариер, е $\exp(eU/kT)$ пъти по-малък от броя на електроните, които са могли да преодолеят по-ниския бариер $e\varphi_0$ в равновесното състояние на прехода. Затова плътността на дифузионните токове през бариера също намалява $\exp (eU/kT)$ пъти и става</p>
<p><figure id="fig:57.3">
<img src="figs/57-3.png">
<figcaption>а) На $p-n$-прехода е подадено обратно напрежение $U$. 6) Обратното напрежение увеличава енергетичния бариер: с щрих е показана енергетичната диаграма на $p-n$-прехода в равновесното състояние, а с плътни линии след подаването на обратно напрежение $-U$.</figcaption>
</figure></p>
<p><figure id="fig:57.4">
<img src="figs/57-4.png">
<figcaption>Волтамперна характеристика на германиев $p-n$-преход.</figcaption>
</figure></p>
<p>
<span id="eq:57.5">
\begin{equation}
	j_n =j_{ns} \exp(-eU/kT);\quad j_p =j_{ps} \exp(-eU/kT)
\end{equation}</span></p>
<p>Заместваме $j_n$ и $j_{p}$ в уравнение \eqref{eq:57.2} и определяме плътността на пълния ток
<span id="eq:57.6">
\begin{equation}
	j_\text{об} = (j_{ns}+j_{ps})\left(\exp\left(-\frac{eU}{kT}\right) - 1\right) =j_{s}\left(\exp\left(-\frac{eU}{kT}\right) - 1\right).
\end{equation}</span>
Токът, който тече при подаване на обратно напрежение Ина $p-n$-прехода, се нарича обратен ток. Когато големината на обратното напрежение нараства, експонентата $\exp (- eU/k T) \to 0$ а изразът $[\exp (- eU/k T)-1] \to -1$ Тогава плътността на обратния ток $j_\text{об}$ през $p-n$-прехода клони към граничната стойност
<span id="eq:57.7">
\begin{equation}
	|j_\text{об}| = j_{s},
\end{equation}</span>
наречена <i>ток на насищане</i>. Токът на насищане се определя от дрейфовото движение на неосновните носители под действие на контактното електрично поле. Обратният ток достига насищане практически още при $eU \approx 4 kT$, т.е. при $U \approx 0, 1$V На Фиг. \ref{fig:57.4} е показана волтамперната характеристика на $p-n$-преход, която се описва с уравнения \eqref{eq:57.4} и \eqref{eq:57.6}. За правия ток $I$ и за обратния ток $I_\text{об}$ е използван различен мащаб, тъй като $I\gg I_\text{об}$.</p>
<p>\begin{psexample}[label=ex:57.1]{}{}
Пресметнете отношението ${j_{\text{np}}}/{j_{\text{об}}}$ на плътностите на правия и обратния ток $p$-$n$-преход при температура $T = 300\,\text{K}$, за право напрежение $0,\!52\,\text{V}$ и обратно напрежение $-0,\!52\,\text{V}$.
\end{psexample}
<b>Решение.</b> При $T = 300\,\text{K}$ и $U = 0,\!52\,\text{V}$, ${eU}/{kT} = 20.$ Обратният ток е достигнал насищане: $j_{\text{об}} = j_s,$ а токът в права посока е $j_{\text{np}} = j_S e^{20}.$ Търсеното отношение е
$$j_{\text{np}}/j_{\text{об}} = e^{20} \approx 5 \cdot 10^8.$$</p>
<p>Следователно при такива напрежения $p$-$n$-преходът практически има едностранна проводимост. Свойството на $p$-$n$-преходите да пропускат ток само в една посока намира широко приложение в полупроводниковите прибори.</p>
<p><b>Пробив на $p-n$-преход</b></p>
<p>Ако непрекъснато увеличаваме обратното напрежение, достига се до т. нар. пробивно напрежение $U_\text{проб}$, при което обратният ток през $p-n$-прехода рязко нараства (за германиев $p-n$-преход пробивното напрежение е от порядъка на $10^3$ V). Това явление се нарича пробив на $p-n$-прехода. В зависимост от физичната природа на процесите, които предизвикват рязкото нарастване на тока, различаваме топлинен, лавинен и тунелен пробив.</p>
<p>Когато отделената при протичане на тока топлина не се отвежда от областта на прехода, температурата се повишава, което от своя страна води до нарастване на обратния ток. При по-голям ток се отделя по-голямо количество топлина, температурата отново се повишава, токът още повече нараства и т.н., докато се достигне до топлинния пробив. Лавинният пробив се предизвиква от ударната йонизация на полупроводника под действие на силното електрично поле, което се създава в преходния слой при големи обратни напрежения. Ако преходният слой е много тънък, контактното електрично поле може да предизвика т.нар. тунелни преходи. Явлението има квантовомеханичен характер енергията на електроните не е достатъчна, за да ``прескочат'' над високия енергетичен бариер, но те преминават чрез квантов тунелен ефект през него и обратният ток скокообразно нараства.
