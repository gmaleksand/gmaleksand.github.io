<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p><b>Самоиндукция</b></p>
<p>На Фиг. \ref{fig:67.1} е показана намотка с $N$ навивки, по която тече ток. Той създава магнитно поле и магнитен поток $\Phi_B$ през напречното сечение на намотката. Ако токът $I$ се изменя с течение на времето, магнитният поток $\Phi_B$ също се изменя и в намотката се индуцира ЕДН. Явлението, при което промяната на тока в един проводник индуцира ЕДН в същия проводник, се нарича самоиндукция.</p>
<p>Самоиндукцията също се описва от закона на Фарадей. Магнитният поток $\Phi_B$ през намотката е правопропорционален на индукцията В на магнитното поле, а индукцията В от своя страна е правопропорционална на тока $I$, който създава магнитното поле. Следователно, съгласно със закона на Фарадей, самоиндуцираното ЕДН $\mathcal E$, е пропорционално на скоростта $dI/dt$, с която се изменя токът:
<span id="eq:67.1">
\begin{equation}
	\mathcal E_L = -N\frac{d\Phi_B}{dt} = -L\frac{dI}{dt}.
\end{equation}</span>
Коефициентът на пропорционалност $L$ се нарича индуктивност на проводника. Индуктивността зависи от размерите и формата на проводника, както и от магнитните свойства на средата, в която той се намира. (Трябва да се подчертае, че индуктивността не зависи от тока.) От уравнение \eqref{eq:67.1} индуктивността на намотката може да се изрази чрез магнитния поток $\Phi_B$ през напречното и сечение, броя $N$ на навивките и тока $I$:
<span id="eq:67.2">
\begin{equation}
	L = N\frac{\Phi_B}{I}.
\end{equation}</span>
<figure id="fig:67.1">
<img src="figs/67-1.png">
<figcaption></figcaption>
</figure></p>
<p>
От уравнение \eqref{eq:67.1} индуктивността на намотката се изразява също така чрез индуцираното ЕДН и скоростта на изменение на тока:
<span id="eq:67.3">
\begin{equation}
	L = \left|\frac{\mathcal E_L}{dI/dt} \right|.
\end{equation}</span>
Единицата за индуктивност се нарича хенри (H) в чест на американския физик Джоузеф Хенри (1797-1878), който независимо от Фарадей открива закона за индуцираното ЕДН.</p>
<p>Съгласно с уравнение \eqref{eq:67.3} 1H = 1Vs/A</p>
<p>Индуктивността на даден проводник е $L = 1$ H ако при промяна на тока със скорост $dI/dt = 1$ A/s в него се самоиндуцира напрежение $\mathcal E_L$ = 1V</p>
<p>Може да се аналогия между индуктивността на проводниците и масата на телата. Както знаем от механиката, колкото масата те по-голяма, толкова тялото е по-инертно и по-трудно може да се промени неговата скорост. По подобен начин, колкото индуктивността 1 на един проводник е по-голяма, толкова по-бавно се променя токът през него.</p>
<p>Ще обърнем внимание, че уравнение то за самоиндуцираното напрежение
<span id="eq:67.4">
\begin{equation}
	\mathcal E_L = -L\frac{dI}{dt}
\end{equation}</span>
е в сила не само за намотка, но и за всеки проводник, токът през който се изменя с течение на времето. Съединителните проводници и резисторите в една електрическа верига обаче имат много малка индуктивност, затова тяхното ЕДН на самоиндукция се пренебрегва.</p>
<p>Както вече отбелязахме, чрез знака минус в уравненията, изразяващи закона на Фарадей, се отчита правилото на Ленц. За да изясним този въпрос, ще разгледаме електрическата верига от Фиг. \ref{fig:67.1}. Когато плъзгачът на реостата се премества наляво, съпротивлението на реостата намалява, а токът във веригата расте. В намотката се самоиндуцира ЕДН $\mathcal E_L$, което съгласно с правилото на Ленц се противопоставя на нарастването на тока. Ако разглеждаме намотката като източник на ток с ЕДН $\mathcal E_L$, неговият положителен полюс трябва да е свързан с положителния полюс на външния източник. Такъв ``насрещно'' свързан източник намалява тока във веригата и има отрицателно ЕДН ($\mathcal E_L < 0$) Същото следва и от уравнение \eqref{eq:67.4}. Дей ствително, когато токът нараства, първата му производна по времето в положителна. Тогава $\mathcal E_L = -L dI/dt < 0$ Когато токът във веригата намалява (Фиг. \ref{fig:67.1}б), съгласно с правилото на Ленц индуцираното в намотката ЕДН $\mathcal E_L$, се противопоставя на това намаляване, т.е. то поддържа тока във веригата. В този случай можем да разглеждаме намотката като източник с ЕДН $\mathcal E_L$, чийто отрицателен полюс е свързан към положителния полюс на външния източник и по този начин този допълнителен източник усилва тока във веригата (електродвижещото му напрежение е положително: $\mathcal E_L > 0$) Когато токът намалява, първата му производна е отрицателна и от уравнение \eqref{eq:67.4} също следва, че $\mathcal{E}_L > 0$</p>
<p>\begin{psexample}[label=ex:67.1]{Индуктивност на соленоид}{}
Определете индуктивността на соленоид с дължина $l = 20$ cm и напречно сечение $S = 2~\mathrm{cm^2}$, който има $N = 500$ навивки.
\end{psexample}
<b>Решение.</b> Тъй като дължината на соленоида е много по-голяма от диаметъра му и плътността на навивките е голяма, магнитното поле, което се създава вътре в соленоида при протичане на ток $I$ по навивките му, е приблизително еднородно. Индукцията му е (вж. пример 65.3)</p>
<p>Магнитния поток през произволно напречно сечение на соленоида, т.е. през всяка негова навивка, в
$$\Phi_B = BS = \mu_0 \frac{N}{l} IS.$$
Индуктивността на соленоида определяме от уравнение \eqref{eq:67.2}:
<span id="eq:67.5">
\begin{equation}
	L = \frac{N\Phi_B}{I} = \frac{\mu_0 N^2 S}{l};\ L=0,\!31~\mathrm{mH}.
\end{equation}</span>
Направените пресмятания са за случая, когато соленоидът се намира във вакуум (или във въздух). Индуктивността на соленоида многократно нараства, когато в него се постави желязна сърцевина.</p>
<p><b>Енергия на магнитното поле</b></p>
<p>При затваряне на ключа К токът в електрическата верига от Фиг. \ref{fig:67.2} не достига мигновено максималната си стойност. Причина за постепенното му нарастване е самоиндуцираното в намотката ЕДН $\mathcal E_{t} = -L dI/dt$ което съгласно с правилото на Ленц се противопоставя на нарастването на тока. Токовият източник с ЕДН $\mathcal E$ трябва да извърши допълнителна работа за преодоляване на това противодействие и за създаване на тока. Затова само част от енергията, която се черпи от източника, се преобразува в джаулова топлина в резистора, а останалата част се натрупва в намотката. За да анализираме преобразуването на енергията количествено, ще приложим правилото на Кирхоф за токовия контур: $\mathcal E + \mathcal E_L = RI$. Заместваме $\mathcal E_L$ и записваме това уравнение във вида
$$\mathcal E = RI + L\frac{dI}{dt}.$$
Умножаваме двете страни на уравнението по $Idt$ и получаваме
<span id="eq:67.6">
\begin{equation}
	\mathcal E Idt = RI^2 dt + LI dI.
\end{equation}</span>
Това уравнение изразява закона за запазване на енергията: енергията $\mathcal EIdt$, която се се черпи за време $dt$ от източника, е равна на сумата от отделеното в резистора за същото време количество топлина $\delta Q = RIdt$ и енергията $dW_B = LIdI$, натрупана в намотката при увеличаване на тока с $dI$ за време $dt$. Цялата енергия, която се натрупва в намотката при нарастване на тока от нула до $I$, е
<span id="eq:67.7">
\begin{equation}
	\begin{aligned}
	W_B &= \int_0^{W_B} dW_B = \int_0^I LldI;\\
	W_B &= \frac{1}{2} L I^2.
	\end{aligned}
\end{equation}</span>
<figure id="fig:67.2">
<img src="figs/67-2.png">
<figcaption></figcaption>
</figure></p>
<p>Следователно енергията $W_B$ е правопропорционална на квадрата на тока $I$, който тече по намотката, така както енергията на зареден кондензатор е правопропорционална на квадрата на заряда $q$ на кондензатора: $W_E = q^2/2C$ (вж. уравнение \eqref{eq:49.8} на стр.33). В електростатиката (вж.~\ref{sec:49}) обърнахме внимание на факта, че енергията на заредения кондензатор всъщност е енергия на неговото електрично поле. Аналогично, енергията на тока през намотка (проводник) с индуктивност $L$ е енергия на магнитното поле, което този ток създава. Плътността на енергията на електричното поле и е правопропорционална на квадрата на интензитета $E$ на полето. Във вакуум $w_E = \mathcal E_0 E^2/2$ вж. уравнение \eqref{eq:49.10} на стр.33. Доказва се, че плътността на енергията на магнитното поле $w_B$ (енергията на единица обем от пространството, в което има поле) е правопропорционална на квадрата на магнитната индукция $B$ на полето. За магнитно поле във вакуум
<span id="eq:67.8">
\begin{equation}
	w_B = \frac{B^2}{2\mu_0},
\end{equation}</span>
където $\mu_0$ е магнитната константа.</p>
<p>\begin{psexample}[label=ex:67.2]{}{}
Докажете, че обемната плътност на енергията на магнитното поле на тока, течащ по дълъг соленоид, се изразява с уравнение \eqref{eq:67.8}.
\end{psexample}
<b>Решение.</b> Индуктивността на соленоида се изразява с уравнение \eqref{eq:67.5}: $\displaystyle L = \frac{\mu_0 N^2 S}l$. Магнитното поле в соленоида е приблизително еднородно, а индукцията му се изразява с уравнение \eqref{eq:65.12}: $\displaystyle B = \mu_0 \frac{N}{l} I$. Заместваме $L$ и $I$ от тези две уравнения в уравнение \eqref{eq:67.7} за енергията на магнитното поле на тока и след елементарни преобразования получаваме
$$W_B = \frac{B^2}{2\mu_0} Sl ,$$
където $Sl$ е обемът на соленода, т.е. обемът от пространството, заето от еднородното магнитно поле на тока. Следователно плътността на енергията на магнитното поле на тока е
$$w_B = \frac{W_B}{Sl} = \frac{B^2}{2\mu_0}$$</p>
<p><b>Задачи</b></p>
<p>1. Токът през намотка с индуктивност $L = 0,\!5$ H намалява равномерно от $I_1 = 10$ A до $I_2 = 2$ A за време $\tau = 0,\!1$ s. Колко е самоиндуцираното ЕДН?</p>
<p>2. Колко е енергията на магнитното поле на ток $I = 10$ A течащ по намотка с индуктивност $L = 0,\!6$ H?</p>
<p>3. Токът през намотка нараства два пъти. Как се изменя: а) индукцията на магнитното поле на тока; б) магнитният поток през намотката; в) индуктивността на намотката; г) енергията на магнитното поле на тока?</p>
<p>4. Токът в намотка нараства с постоянна скорост 50 A/s. Колко е индуктивността на намотката, ако в нея се самоиндуцира напрежение 25 V?</p>
<p>5. Колко метра тънък проводник е необходим за изготвяне на соленоид с дължина $l = 25$ cm и индуктивност $L = 1$ mH? Дължината на соленоида е много по-голяма от диаметъра на напречното му сечение.</p>
<p>6. Когато в дадена намотка тече ток 5 А, енергията на магнитното поле на тока в 0,5 J. Колко е индуктивността на намотката?</p>
<p>7. Когато в намотка тече ток 2 А, енергията на магнитното поле на тока е 1 J. При какъв ток магнитното поле има енергия 16 J?</p>
<p>8. По безкрайно дълъг праволинеен проводник тече ток $I$. Определете обемната плътност на енергията на магнитното поле на тока на разстояние $a$ от проводника. Проводникът е във вакуум.</p>
<p>9. При какъв интензитет $E$ плътността на енергията на електрично поле във вакуум е равна на плътността на енергията на магнитно поле с индукция $B = 0$ T също във вакуум?</p>
<p>10. Безкрайно дълъг праволинеен проводник и правоъгълна проводникова рамка лежат в една равнина, както е показано на Фиг. \ref{fig:67.3}. Покажете, че когато токът по проводника се изменя с течение на времето по закона $I = I_0 e^{-t/\tau}$ ($I_0$, и $\tau$ са константи), в рамката се индуцира електродвижещо напрежение с големина
$$|\mathcal E|=\frac{\mu_0 b I}{2\pi\tau}\ln(1+\frac{a}{r})$$
<figure id="fig:67.3">
<img src="figs/67-3.png">
<figcaption></figcaption>
</figure>