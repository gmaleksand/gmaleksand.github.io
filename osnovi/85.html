<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p>Плътност на енергията</p>
<p>Обемната плътност $w$ на енергията на електромагнитното поле във вакуум е равна на сумата от обемната плътност на енергията на електричното поле $\displaystyle w_E = \frac{\varepsilon_0 E^2}{2}$ (вж. \ref{sec:49}) и обемната плътност на енергията на магнитното поле $\displaystyle w_B = \frac{B^2}{2\mu_0}$ (вж. 567):
<span id="eq:85.1">
\begin{equation}
	w = w_E + w_B = \frac{\varepsilon_0 E^2}{2} + \frac{B^2}{2\mu_0}.
\end{equation}</span></p>
<p>В електромагнитната вълна интензитетът на електричното поле $E$ и индукцията на магнитното поле $B$ се изменят с течение на времето, поради което уравнение \eqref{eq:85.1} изразява моментната стойност на плътността на енергията. Като се отчете, че за ЕМ вълна моментните стойности на $E$ и $B$ са свързани със съотношението $B = E/c$ и се вземе предвид уравнение \eqref{eq:84.1} $\displaystyle c = \frac{1}{\sqrt{\varepsilon_0 \mu_0}}$ за скоростта $c$ на ЕМ вълни във вакуум, формулата за плътността на енергията на магнитното поле на вълната може да се запише във вида
$$w_B = \frac{B^2}{2\mu_0}= \frac{1}{2\mu_0} \left(\frac{E}{c}\right)^2 = \frac{\varepsilon_0\mu_0}{2\mu_0} E^2 = \frac{\varepsilon_0 E^2}{2}.$$</p>
<p>Следователно за електромагнитните вълни обемната плътност на магнитната енергия е равна на обемната плътност на електричната енергия: $W_B = W_E$ Тогава
<span id="eq:85.2">
\begin{equation}
	w = w_E + w_B = 2w_E = \varepsilon_0 E^2.
\end{equation}</span>
Интензитетът на електричното поле $E$ на линейно поляризирана в направление на оста $y$ плоска монохроматична вълна, която се разпространява по оста $x$ на правоъгълна координатна система, се изменя по синусовия закон $E_{y} = E_{0y} \sin(\omega t - kx)$</p>
<p>Средната стойност на плътността на енергията за такава вълна е
<span id="eq:85.3">
\begin{equation}
	\begin{aligned}
	&\overline w = \varepsilon_0 \overline {E^2} = \\
	&= \varepsilon_0 E_{0y}^2 \overline {\sin^2 (\omega t - kx)} = \frac{1}{2} \varepsilon_0 E_{0y}^2.
	\end{aligned}
\end{equation}</span>
<b>Вектор на Пойнтинг</b></p>
<p>На Фиг. \ref{fig:85.1} е показан малък елемент от плоска повърхност с площ $dA$, разположен перпендикулярно на посоката на разпространение на плоска монохроматична електромагнитна вълна. За интервал от време $dt$ вълната пренася през повърхността на елемента енергия $dW$, равна на енергията на електромагнитното поле в паралелепипед с обем $(cdt) dA$:
<span id="eq:85.4">
\begin{equation}
	\begin{aligned}
	&dW = wcdtdA = \varepsilon_0 EcdtdA=\\
	&= \varepsilon_0EB c^2 dtdA= \frac{1}{\mu_0} EBdtdA,
	\end{aligned}
\end{equation}</span></p>
<p>където е отчетено, че $E = cB$ и $\displaystyle c^2 = \frac{1}{\varepsilon_0\mu_0} $.</p>
<p>Плътността на потока на енергията, т.е. енергията, преминала за единица време през единица площ, разположена перпендикулярно на посоката на разпространение на бягащата ЕМ вълна, е
<span id="eq:85.5">
\begin{equation}
	S= \frac{dW}{dAdt} = \frac{1}{\mu_0} EB.
\end{equation}</span>
Уравнение \eqref{eq:85.5} се записва във векторна форма
<span id="eq:85.6">
\begin{equation}
	\vec S= \frac{1}{\mu_0} \vec E \times \vec B.
\end{equation}</span>
където величината $\vec S$ се нарича <i>вектор на Пойнтинг</i> в чест на английския физик Джон Пойнтинг (1852-1914). Модулът на вектора на Пойнтинг е равен на плътността на потока на енергията, а посоката му</p>
<p><figure id="fig:85.1">
<img src="figs/85-1.png">
<figcaption></figcaption>
</figure></p>
<p>съвпада с посоката на разпространение на ЕМ вълна, т.е. с посоката, в която се пренася енергията (Фиг. \ref{fig:85.1}).</p>
<p><b>Интензитет на ЕМ вълни</b></p>
<p>Средната стойност на плътността на потока на енергията $\overline S$ се нарича интензитет $I$ на електромагнитната вълка. От уравнение \eqref{eq:85.5} и формулата $B = E/c$ за интензитета $I$ се получава
<span id="eq:85.7">
\begin{equation}
	I = \overline S = \varepsilon_0 c \overline{E^2}.
\end{equation}</span>
Интензитетът на ЕМ вълна е равен на осреднената по времето енергия (средна енергия), която вълната пренася за единица време през единица площ, разположена перпендикулярно на посоката на разпространение.</p>
<p>Интензитетът на плоска, линейно поляризирана в направление на оста $y$ монохроматична вълна, която се разпространява по оста $x$ на правоъгълна координатна система, е
<span id="eq:85.8">
\begin{equation}
	I = \varepsilon_0 c E_{0y}^2 \overline{\sin^2(\omega t - kx)} = \frac{1}{2}\varepsilon_0 c E_{0y}^2.
\end{equation}</span>
Вълна с произволна поляризация се представя като суперпозиция на две линейно поляризирани в направление на осите $y$ и $z$ вълни с интензитети $I_y$ и $I_z$. Общият интензитет е
<span id="eq:85.9">
\begin{equation}
	I = I_{0y} + I_{0z} = \frac{1}{2}\varepsilon_0 c(E_{0y}^2 + E_{0z}^2).
\end{equation}</span>
Това уравнение може да се използва и за неполяризирана монохроматична вълна. Такава вълна формално се разглежда като суперпозиция от две линейно поляризирани във взаимно перпендикулярни направления вълни с еднакъв интензитет, т.е. с еднакви амплитуди на електричните им полета: $\displaystyle E_{0y} = E_{0x} = \frac{E_0}{\sqrt2}$, където $E_0$ е максималната стойност на интензитета на електричното поле на неполяризираната ЕМ вълна. От уравнение \eqref{eq:85.9} за интензитета на неполяризираната ЕМ вълна се получава
<span id="eq:85.10">
\begin{equation}
	I = \frac{1}{2}\varepsilon_0 c E_0^2.
\end{equation}</span>
Ще отбележим, че в оптиката под интензитет на светлинните вълни обикновено се разбира величина, която е пропорционална на квадрата на амплитудата $E_0$ на вектора на интензитета на електричното поле на вълната ($I\propto E_0^2$), без да се пресмята коефициентът на пропорционалност.</p>
<p>\begin{psexample}[label=ex:85.1]{}{}
Интензитетът на слънчевата радиация в горните слоеве на атмосферата на Земята е $l = 1400~\mathrm{W/m^2}$ Оценете амплитудите $E_0$ и $B_0$ на електромагнитното поле.
\end{psexample}
<b>Решение.</b> Слънцето излъчва електромагнитни вълни с различни честоти и амплитуди, които не са поляризирани. Пълният интензитет е равен на сумата от интензитетите на отделните монохроматични вълни. За оценка ще използваме прост модел, съгласно с който слънчевата радиация представлява плоска монохроматична вълна с амплитуда на интензитета на електричното поле $E_0$. Тогава от уравнение \eqref{eq:85.10} получаваме</p>
<p>$$E= \sqrt{\frac{2I}{\varepsilon_0 c}} = \sqrt{\frac{2(1400~\mathrm{W/m})}{(8.85.10^{-12}~\mathrm{F/m})(3.10^8~\mathrm{m/s})}} = 1030~\mathrm{\frac{V}{m}};$$
$$B_0 = \frac{E_0}{C} = 3,\!4.10^{- 6} T.$$</p>
<p>Ще обърнем внимание, че числените стойности на двете амплитуди силно се различават, но тъй като те се измерват в различни единици, не е коректно да бъдат сравнявани. Може да се сравнява например енергията, която се измерва в едни и същи единици: за електромагнитните вълни плътността на енергията на електричното поле е равна на плътността на енергията на магнитното поле.</p>
<p><b>Задачи</b></p>
<p>1. а) Покажете, че във вакуум интензитетът на бягаща плоска електромагнитна вълна с амплитуда на магнитната индукция $B_0$ се изразява с формулата $\displaystyle I = \frac{c B_0^2}{2\mu_0}$</p>
<p>б) Пресметнете интензитета $I$ на плоска бягаща вълна с амплитуда на магнитната индукция $B_0 = 2.10^{- 4} ~\mathrm{T}$</p>
<p>2. Покажете, че векторът на Пойнтинг \eqref{eq:85.6} се изразява с формулата $\vec S = \vec E \times \vec H$, където $\vec H$ е интензитетът на магнитното поле на ЕМ вълна. 