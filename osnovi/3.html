<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p><b>Ускорение</b></p>
<p>Както за всяко криволинейно движение, при движението по окръжност ускорението $\vec a$ може да се представи като сума от две компоненти (Фиг. \ref{fig:3.1}): тангенциално ускорение $\vec a_\tau$ и нормално ускорение $\vec a_n$ ($\vec a = \vec a_\tau+ \vec a_n$). Ускорението $\vec a$ винаги е насочено навътре към окръжността. Когато го лемината на скоростта нараства, тангенциалното ускорение е насочено по посока на скоростта $\vec v$, а векторите $\vec v$ и $\vec a$ сключват остър ъгъл (Фиг. \ref{fig:3.1}а). При закъснително движение векторите $\vec v$ и $\vec a$ сключват тъп ъгъл, а тангенциалното ускорение $\vec a_\tau$ е насочено в противоположна на скоростта $\vec v$ посока (Фиг. \ref{fig:3.1}б).</p>
<p>Нормалното ускорение при движение по окръжност винаги е насочено към центъра на окръжността, поради което се нарича още <i>центростремително ускорение</i>. Неговата големина зависи от скоростта $v$ и от радиуса $r$ на окръжността
<span id="eq:3.1">
\begin{equation}
	a_n = \frac{v^2}{r}
\end{equation}</span>
При равномерно движение по окръжност $a = 0$ и $v = const$. Тъй като $r$ също е константа, от уравнение \eqref{eq:3.1} следва, че равномерното движение по окръжност се извършва с постоянно по големина ускорение, което в насочено към центъра на окръжността (Фиг. \ref{fig:3.1}в).</p>
<p><b>Периодично движение</b>
<figure id="fig:3.1">
<img src="figs/3-1.png">
<figcaption></figcaption>
</figure>
Движения, които се извършват по един и същ начин, повтаряйки се през равни интервали от време, се наричат <i>периодични движения</i>. Най-малкият интервал от време, след който се повтарят стойностите на всички физични величини, характеризиращи движението, се нарича <i>период</i> $T$. <i>Честотата</i> $\nu$ показва колко пъти за единица време (1 s) се повтаря едно периодично движение. По определение двете величини са свързани със съотношението
<span id="eq:3.2">
\begin{equation}
	T = \frac{1}{\nu} \text{ или } \nu =\frac{1}{T}
\end{equation}</span>
Честотата $\nu$ има размерност $\mathrm{s^{-1}}$ (секунда на минус първа). В чест на немския физик Хайнрих Херц (1857-1894) единицата за честота е наречена херц ($\mathrm{1 Hz = 1 s^{-1}}$).</p>
<p>Равномерното движение по окръжност е прост пример за периодично движение. Лесно се установява връзката между скоростта $v$, периода $T$ и честотата $\nu$. За време $t = T$ материалната точка извършва едно пълно завъртане и изминава път, равен на дължината $2\pi r$ на окръжността. Тогава
<span id="eq:3.3">
\begin{equation}
	v = \frac{2\pi r}{T} = 2\pi r\nu.
\end{equation}</span>
Ще обърнем внимание, че в общия случай неравномерното движение по окръжност не е периодично движение. При него се променя времето за едно завъртане, а също така в дадена точка от окръжността скоростта и ускорението на материалната точка са различни при различните обиколки.</p>
<p><b>Ъглова скорост и ъглово ускорение</b></p>
<p>На Фиг. \ref{fig:3.2} е показана материална точка, която се движи по окръжност с радиус $r$. За малък интервал от време $dt$ тя се премества от точка $M$ до точка $N$ и описва дъга с дължина $ds$. Ъгълът $d\theta$, на който се завърта радиусът $r$, свързващ материалната точка с центъра на окръжността, се нарича <i>ъгъл на завъртане</i> (измерва се в радиани). Големината на ъгъла на завъртане $d\theta$ и дължината на дъгата $ds$ са свързани с известното от геометрията съотношение $d\theta = ds/r$. Разделяме двете страни на това равенство на $dt$ и получаваме:</p>
<p>$$\frac{d\theta}{dt} = \frac{ds}{dtr} = \frac{v}{r}$$
където сме отчели, че $ds/dt = v$.</p>
<p><figure id="fig:3.2">
<img src="figs/3-2.png">
<figcaption></figcaption>
</figure></p>
<p><figure id="fig:3.3">
<img src="figs/3-3.png">
<figcaption></figcaption>
</figure></p>
<p>Величината
<span id="eq:3.4">
\begin{equation}
	\omega = \frac{d\theta}{dt} = \frac{v}{r}
\end{equation}</span>
се нарича <i>ъглова скорост</i> на материалната точка. Ъгловата скорост $\omega$ е равна на първата производна на ъгъла на завъртане $\theta$ по времето $t$. Тя се измерва в единици rad/s (радиан за секунда). Уравнение \eqref{eq:3.4} изразява връзката между ъгловата скорост $\omega$ и големината на скоростта $v$. При неравномерно движение по окръжност тези две величини се изменят с течение на времето. За равномерно движение по окръжност от уравнения \eqref{eq:3.3} и \eqref{eq:3.4} ъгловата скорост може да се изрази чрез периода $T$ или чрез честотата $\nu$:
<span id="eq:3.5">
\begin{equation}
	\omega = 2\pi\nu = \frac{2\pi}{T}.
\end{equation}</span>
Първата производна на ъгловата скорост $\omega$ по времето $t$ (или втората производна на ъгъла на завъртане $\theta$ по времето $t$) се нарича <i>ъглово ускорение</i> $\varepsilon$ на материалната точка
<span id="eq:3.6">
\begin{equation}
	\varepsilon = \frac{d\omega}{dt} = \frac{d^2\omega}{dt^2}.
\end{equation}</span>
Ъгловото ускорение показва бързината, с която се променя ъгловата скорост. При равномерно движение по окръжност $\omega = const$ и $\varepsilon = 0$. Между ъгловото ускорение $\varepsilon$ и тангенциалното ускорение $a_\tau$ съществува връзка, която може да се определи с помощта на уравнения \eqref{eq:3.6}, \eqref{eq:3.4} и \eqref{eq:2.19}</p>
<p>$$\varepsilon = \frac{d\omega}{dt} = \frac{d}{dt} \left(\frac{v}{r}\right) = \frac{1}{r} \left(\frac{dv}{dt}\right) = \frac{a_\tau}{r} \text{, т.е.}$$</p>
<p><span id="eq:3.7">
\begin{equation}
	\varepsilon = \frac{a\tau}{r}.
\end{equation}</span>
За описване движението на материална точка по окръжност е удобно да се използва правоъгълна координатна система с начало в центъра $O$ на окръжността (Фиг. \ref{fig:3.3}). Тогава радиус-векторът $\vec r$ на материалната точка има постоянен модул, равен на радиуса $r$ на окръжността, но по време на движението непрекъснато променя посоката си (описва окръжност). Като се отчетат уравнения \eqref{eq:3.1} и \eqref{eq:3.4}, нормалното ускорение се записва във векторна форма
<span id="eq:3.8">
\begin{equation}
	\vec a_n = -\left(\frac{v}{r}\right)^2 \vec r = -\omega^2 \vec r.
\end{equation}</span>
Знакът минус показва, че нормалното (центростремителното) ускорение винаги е насочено в противоположна на радиус-вектора $\vec r$ посока, т.е. към центъра на окръжността (Фиг. \ref{fig:3.3}).</p>
<p>\begin{psexample}[label=ex:3.1]{}{}
Материална точка извършва равнопроменливо движение ($\varepsilon = const$) по окръжност с радиус $r$. Определете законите, по които се изменят ъгловата скорост $\omega$ и ъгълът на завъртане $\theta$ като функция на времето $t$. В началния момент ($t = 0$) $\omega=\omega_0$ и $\theta = 0$.
\end{psexample}
<b>Решение.</b> При равнопроменливо криволинейно движение (в частност движение по окръжност) са в сила същите закони за големината на скоростта и за пътя, както при равнопроменливото праволинейно движение. Необходимо е само в уравнения \eqref{eq:1.8} и \eqref{eq:1.13} да заместим големината на ускорението а с големината на тангенциалното ускорение $a_\tau$:</p>
<p>$$v = v_0 \pm a_\tau t;\quad s = v_0 t \pm \frac{a_\tau t^2}{2}$$</p>
<p>където знакът ``+'' е за равноускорително движение, а знакът ``-'' е за равнозакъснително движение. Заместваме $v = \omega r$, $v_0 = \omega_0 r$, $a = \varepsilon r$ и $s = r\theta$ и след като съкратим получаваме</p>
<p>$$\omega = \omega_0 \pm \varepsilon t;\quad \theta = \omega_0 t \pm \frac{\varepsilon t^2}{2}.$$</p>
<p>Следователно при равнопроменливо движение по окръжност между ъгловите величини, които го характеризират (ъгъл на завъртане $\theta$, ъглова скорост $\omega$ и ъглово ускорение $\varepsilon$), съществуват аналогични зависимости, както при линейните величини (път $s$, скорост $v$ и тангенциално ускорение $a_\tau$). Тези зависимости могат формално да се получат, ако в законите за скоростта и пътя се замести $s$ с $\theta$, $v$ с $\omega$ и $a_\tau$ с $\varepsilon$.</p>
<p><b>Векторно произведение на два вектора</b></p>
<p>Редица физични величини, с които ще се запознаем по-нататък (например ъглова скорост, момент на сила, момент на импулса, кориолисова сила, магнитна сила и др.), се представят като векторно произведение на други две векторни физични величини. Затова най-напред ще припомним някои от основните свойства на векторното произведение (означава се със символа ``$\times$''), изучени в курса по математика. По определение векторно произведение на два вектора $\vec a$ и $\vec b$ се нарича вектор $\vec c = \vec a \times \vec b$ с модул
<span id="eq:3.9">
\begin{equation}
	c = ab|\sin\alpha|,
\end{equation}</span>
където $a$ и $b$ са модулите на векторите $\vec a$ и $\vec b$, $\alpha$ е ъгълът между двата вектора. Векторът $\vec c$ е насочен перпендикулярно на равнината, в която лежат векторите $\vec a$ и $\vec b$. Посоката му се определя по правилото на дясната ръка (Фиг. \ref{fig:3.4}): ако поставим дясната си ръка така, че свитите пръсти да сочат от вектора $\vec a$ към вектора $\vec b$ в посока на по-малкия ъгъл между тях, тогава опънатият палец сочи посоката на векторното произведение $\vec c = \vec a\times\vec b$.</p>
<p>Векторното произведение е антикомутативно, т.е. $\vec a\times\vec b = -\vec b\times\vec a$. Ако два вектора са колинеарни ($\alpha = 0$ или $\alpha = \pi$), тяхното векторно произведение е нула.</p>
<p><figure id="fig:3.4">
<img src="figs/3-4.png">
<figcaption>Векторно произведение на два вектора.</figcaption>
</figure></p>
<p><b>Ъгловата скорост като вектор</b></p>
<p>Движението на материална точка по окръжност може да се разглежда като въртене около ос, перпендикулярна на равнината, в която лежи окръжността и минаваща през нейния център $O$ (Фиг. \ref{fig:3.5}). Векторът на ъгловата скорост $\vec\omega$ е насочен в направление на оста на въртене и се дефинира чрез равенството
<span id="eq:3.10">
\begin{equation}
	\vec v = \vec\omega\times\vec r
\end{equation}</span>
където за начало на координатната система може да се вземе както центърът $O$ на окръжността (Фиг. \ref{fig:3.5}а), така и произволна друга точка $O'$, лежаща върху оста на въртене (Фиг. \ref{fig:3.5}б).</p>
<p><figure id="fig:3.5">
<img src="figs/3-5.png">
<figcaption>Векторът на ъгловата скорост е насочен успоредно на оста на въртене,</figcaption>
</figure></p>
<p>Посоката на вектора на ъгловата скорост $\vec\omega$ се определя по правилото на дясната ръка, което в конкретния случай е най-удобно да се прилага по следния начин: обхващаме с дланта на дясната си ръка окръжността, така че пръстите да сочат посоката на движение, тогава опънатият палец сочи посоката на ъгловата скорост (Фиг. \ref{fig:3.6}).</p>
<p><figure id="fig:3.6">
<img src="figs/3-6.png">
<figcaption>Посоката на вектора на ъгловата скорост $\vec\omega$ се определя по правилото на дясната ръка.</figcaption>
</figure></p>
<p>\begin{psexample}[label=ex:3.2]{}{}
Докажете, че от векторното уравнение $\vec v = \vec\omega \times\vec r$ следва скаларното уравнение $v = \omega R$, изразяващо връзката между големината на скоростта $v$, големината на ъгловата скорост $\omega$ и радиуса $R$ на окръжността. Разгледайте два случая:</p>
<p>а) началото на координатната система съвпада с центъра на окръжността;</p>
<p>б) за начало на координатната система е избрана произволна точка $O'$ от оста на въртене.
\end{psexample}
<b>Решение.</b> а) Когато радиус-векторът $\vec r$ е прекаран от центъра на окръжността (Фиг. \ref{fig:3.5}а), неговият модул е равен на радиуса $R$ на окръжността, а векторите $\vec r$ и $\vec v$ са взаимно перпендикулярни (ъгълът между тях е $\alpha = \pi/2$). Тогава</p>
<p>$$v =\omega r \sin |\alpha| = \omega R\sin \frac{\pi}{2}=\omega R.$$</p>
<p>б) Радиус-векторът $\vec r$ може да се разложи на две компоненти: $\vec r = \vec r_{||} + \vec r_\perp$, където компонентата $\vec r_{||}$ е успоредна на оста на въртене, а $\vec r_\perp$ перпендикулярна на оста на въртене (Фиг. \ref{fig:3.5}б). Тогава</p>
<p>$$\vec v = \vec\omega\times\vec r = \vec\omega\times(\vec r_{||}+\vec r_{\perp}) = \vec\omega\times\vec r_{||}+\vec\omega\times\vec r_{\perp} = \vec\omega\times \vec r_{\perp},$$</p>
<p>където е отчетено, че векторите $\vec\omega$ и $\vec r_{||}$, са успоредни (Фиг. \ref{fig:3.5}б), поради което векторното им произведение е нула. Векторът $\vec r_{\perp}$ е перпендикулярен на скоростта $\vec v$, а модулът му е равен на радиуса на окръжността $R$. Следователно</p>
<p>$$v = \omega r_{\perp}|\sin\alpha| = \omega R \sin\frac{\pi}{2} = \omega R.$$</p>
<p><b>Задачи</b></p>
<p>1. Материална точка се движи равномерно по окръжност с радиус $r = 10$ cm с период $T = 2$ s. Определете ъгловата скорост и центростремителното ускорение на материалната точка.</p>
<p>2. Пресметнете центростремителното ускорение на точка, която се намира: а) на земния екватор; б) на северния полюс. Радиусът на Земята е $R = 6400$ km.</p>
<p>3. Космонавт се върти в центрофуга, като описва окръжност с радиус $r = 5$ m, лежаща в хоризонтална равнина. При каква ъглова скорост центростремителното ускорение на космонавта е $6g$ ($g$ - земно ускорение)?</p>
<p>4. Електрон се движи в еднородно магнитно поле по кръгова орбита с радиус $r = 10$ cm. Определете скоростта $v$ на електрона, ако честотата на въртене $\nu = 2\times10^4$ Hz.</p>
<p><figure id="fig:3.7">
<img src="figs/3-7.png">
<figcaption></figcaption>
</figure></p>
<p>5. Частица започва да се движи по окръжност с радиус $r = 0,\!1$ m. Ъгълът на завъртане се изменя с течение на времето по закона $\theta = ct^2$, където $c = 0,\!5~\mathrm{rad/s^2}$. Определете тангенциалното, нормалното и пълното ускорение на частицата в момент $t = 2$ s.</p>
<p>6. На Фиг. \ref{fig:3.7} е показана частица, която се движи по окръжност и в даден момент преминава през точка $M$ от окръжността. Като използвате данните от фигурата, определете големината на скоростта на частицата в този момент.</p>
<p>7. Частица, която първоначално е в покой, започва да се движи по окръжност с радиус $r = 0,\!2$ m c постоянно ъглово ускорение $\varepsilon = 0,\!6~\mathrm{rad/s^2}$. След колко секунди векторът на пълното ускороние а на частицата ще сключва ъгъл $30^\circ$ с вектора на скоростта $\vec v$? Пресметнете големината на $\vec a$ в този момент.</p>
<p>8. Материална точка $M$ се движи равномерно със скорост $v$ по окръжност с радиус $r$. Положението на материалната точка в началния момент $t = 0$ в показано на Фиг. \ref{fig:3.8}. Запишете кинематичните уравнения на движението на материалната точка $x(t)$ и $y(t)$ спрямо правоъгълната координатна система, показана на фигурата. Центърът на окръжността лежи в началото на координатната система.</p>
<p><figure id="fig:3.8">
<img src="figs/3-8.png">
<figcaption></figcaption>
</figure>