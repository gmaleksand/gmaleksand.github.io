<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p>На 14 декември 1900 г. в доклада си пред Немското физическо общество германският физик Макс Планк (1858-1947) съобщава, че е успял да реши проблема с излъчването на нагретите тела и да получи формула, която правилно описва експериментално наблюдаваното спектрално разпределение на светлината. Дотогава всички опити в тази насока, основаващи се на законите на класическата физика, дават резултати, които противоречат на експерименталните данни и дори водят до абсурдни изводи. Докладът на Планк бележи началото на съвременната квантова физика. Планк изказва хипотезата, че светлинната енергия не се излъчва от телата непрекъснато, а на малки порции (кванти), които впоследствие били наречени фотони. Множество експериментални факти потвърждават двойствената природа на светлината. В явления като интерференция и дифракция се проявяват вълновите свойства на светлината. Други явления например излъчване на светлина, фотоелектричен ефект, ефект на Комптън и други, получават правилно обяснение само като се отчетат квантовите свойства на светлината. Едновременното съчетаване на свойствата на вълна и на частица, което е несъвместимо с представите на класическата физика, получава названието корпускулярно-вълнов дуализъм.</p>
<p><b>Видове излъчване</b></p>
<p>Излъчванията се разделят на две основни групи: луминесцентни и топлинни. Съществуват различни видове луминесценция. При хемилуминесценцията излъчване се получава в резултат на химически реакции, например светене на фосфор, кой то бавно се окислява във въздуха. Електролуминесценция възниква в резултат на електрични взаимодействия. Например при газов разряд се наблюдава светене на газове или пари. Процесите на излъчване, предизвикани от предварително или едновременно осветяване на излъчващо то тяло, се наричат фотолуминесценция. Когато в лъчение се превръща част от
енергията на хаотичното топлинно движение на молекулите на нагрято тяло, излъчването се нарича топлинно или температурно. Същественото различие на топлинното излъчване от луминесценцията е в това, че топлинното излъчване, за разлика от луминесцентното, може да се намира в термодинамично равновесие с телата.</p>
<p><figure id="fig:100.1">
<img src="figs/100-1.png">
<figcaption></figcaption>
</figure></p>
<p><b>Равновесно лъчение</b></p>
<p>Няколко тела, нагрети до различна температура, се намират във вакуум. Те са изолирани от останалите тела чрез огледална обвивка, която изцяло отразява попадналото върху нея лъчение (Фиг. \ref{fig:100.1}). Опитът показва, че с течение на времето такава система достига състояние на термодинамично равновесие, в което всички тела имат еднаква температура $T$. При равновесие енергията, която се излъчва от определена повърхност на кое да е от телаза даден интервал от време, е равна на енергията, погълната от тази повърхност за същото време. Динамично равновесие между процесите на поглъщане и излъчване настъпва при определена енергия и спектрален състав на лъчението, които не се изменят с течение на времето. Такова лъчение се нарича равновесно лъчение. Неговите свойства зависят единствено от температурата на телата, с които то се намира в равновесие. Затова се въвежда величината температура на равновесното лъчение, която по определение е равна на температурата на телата, с които лъчението е в равновесие.</p>
<p><b>Закон на Стефан</b></p>
<p>Тяло, което при всяка температура изцяло поглъща попадналото върху него електромагнитно лъчение, независимо от неговия спектрален състав, състояние на поляризация и посока на разпространение, във физиката се нарича абсолютно черно тяло. Излъчването на абсолютно черно тяло има същия спектрален състав, както равновесно лъчение с температура, равна на температурата на тялото. Абсолютно черни тела, подобно на други идеализирани обекти, в природата не съществуват. Редица тела обаче в определен честотен интервал с приближение могат да се разглеждат като абсолютно черни. Например саждите и черният бархет поглъщат и излъчват светлината от видимата област почти като абсолютно черно тяло. Слънцето също може да се разглежда като абсолютно черно тяло. Най-добър модел на абсолютно черно тяло в куха обвивка с непрозрачни поглъщащи стени, поддържани при постоянна температура, в които е направен много малък отвор. В заградения от обвивката обем се установява почти равновесно лъчение, малка част от което непрекъснато напуска обвивката през отвора. Следователно отворът може да се разглежда като абсолютно черно тяло с температура, равна на температурата на равновесното лъчение, т.е. на обвивката.</p>
<p>През 1879 година австрийският физик Джозеф Стефан експериментално установява, че мощността $P$ на топлинното излъчване (енергията, излъчена за 1 s) от нагрято тяло е правопропорционална на площта $S$ на излъчващата повърхност на тялото и на четвъртата степен на нейната абсолютна температура $T$:
<span id="eq:100.1">
\begin{equation}
	P = e\sigma ST^4,
\end{equation}</span>
където $c = 5,\!67.10^{-8}$ W/(m$^2$K$^4$) е константа (константа на Стефан). Безразмерният параметър е се нарича излъчваемост (emissivity) и в зависимост от вида на излъчващата повърхност може да има стойности от 0 до 1 ($e = 1$ за абсолютно черно тяло). Уравнение \eqref{eq:100.1} изразява закона на Стефан за топлинното излъчване.</p>
<p>Ще обърнем специално внимание на много силната зависимост на мощността $P$ на топлинното излъчване от абсолютната температура $T$ (измерва се в келвини!) на тялото: $P\propto T^4$. Ако например $T$ нарасне 2 пъти, $P$ нараства $2^4 = 16$ пъти.</p>
<p>Телата, които ни заобикалят, непрекъснато излъчват и тяхната вътрешна енергия и температура бързо биха намалявали, ако успоредно с топлинното излъчване не протичаше и противоположният процес поглъщане на електромагнитно лъчение от околната среда. Опитът показва, че енергията, която телата поглъщат за 1 s (мощност на поглъщането $P_0$), е правопропорционална на четвъртата степен на абсолютната температура $T_0$ на околната среда и също се изразява със закона на Стефан \eqref{eq:100.1}
<span id="eq:100.2">
\begin{equation}
	P_0 = e\sigma ST_0^4,
\end{equation}</span>
Когато тяло с температура $T$ се намира в среда с температура $T_0$, енергията, която то обменя с околната среда (получава или отдава) за 1 s в резултат на излъчване и на поглъщане на топлинно лъчение, е
<span id="eq:100.3">
\begin{equation}
	P-P_0 = e\sigma S(T^4 - T_0^4).
\end{equation}</span></p>
<p>\begin{psexample}[label=ex:100.1]{Термография}{} Даден участък от повърхността на кожата на човек има температура 310 К (37°C). Каква е температурата на друг участък със същата площ $S$, ако мощността на неговото топлинно излъчване е с 1\% по-висока?
\end{psexample}
<b>Решение.</b> Диференцираме двете страни на уравнение \eqref{eq:100.1}: $dP = 4e\sigma ST^3dT$. Полученото равенство дава връзката между изменението на температурата $dT$ на кожата и съответстващото му изменение $dP$ на мощността на топлинното излъчване. От него определяме
$$dT = \frac{1}{4}\frac{dP}{P}T = 0,\!78~\mathrm{K}$$</p>
<p>Следователно нарастване на температурата с по-малко от 1 К води до увеличаване мощността на излъчването с 1\%. Разгледаният пример демонстрира физичния принцип на <i>термографията</i> -- метод, който широко се използва в медицината и в други области. В медицината с помощта на специални приемници се регистрира инфрачервеното топлинно излъчване от различни части на тялото на пациента, след което приетите сигнали се трансформират във фотографски образ. На снимките площите с по-висока температура изглеждат по-тъмни. Методът позволява да се различат области с разлика в температурите по-малка от 0,1°C. Термографията се използва за предварителна диагностика на тумори на гърдите, щитовидната жлеза и др. болести. Възможно е също така да се регистрира топлинно излъчване на тялото в микровълновия диапазон. Микровълните имат по-голяма дължина от инфрачервените лъчи. Те по-слабо се поглъщат от тъканите, поради което може да се регистрира микровълново излъчване от тумори, намиращи се до 10 cm под повърхността на кожата</p>
<p>Инфрачервеното лъчение значително по-силно се поглъща от тъканите. Затова инфрачервената термографията се използва за откриване на тумори, които са близо до кожата. Термографията е безвредна за пациента, тъй като той не в подложен на външно облъчване или друга интервенция.</p>
<p>\begin{psexample}[label=ex:100.2]{}{}
Защо ясните нощи са по-студени от облачните?
\end{psexample}
<b>Решение.</b> Мощността на топлинното излъчване на Земята е пропорционална на четвъртата степен на нейната абсолютна температура (около 300 К). В ясна нощ излъчената енергия се разпръсква в космическото пространство. Топлинното излъчване от космоса, което достига Земята, е много слабо, защото средната температура на космическото пространство е ниска. Облаците поглъщат топлинното излъчване от Земята и от своя страна също излъчват обратно към земната повърхност. Така се създава своеобразен парников ефект: облаците не позволяват на земното излъчване да проникне в космическото пространство. Охлаждането на Земята в резултат на топлинното излъчване се нарича радиационно охлаждане.</p>
<p>\begin{psexample}[label=ex:100.3]{}{}
В летен ден се намирате без дрехи в стая с температура $t_0 = 27^\circ\mathrm{C}$ Колко джаула количество топлина ще отдаде тялото ви на околната среда за 1 час в резултат на топлинното излъчване? Приемете, че кожата на тялото има площ $S = 1, 5~\mathrm{m^2}$ температура $t = 37^\circ\mathrm{C}$ и излъчвателна способност $e = 0,\!9$.
\end{psexample}
<b>Решение.</b>
$$\begin{aligned}
P - P_0 &= e\sigma S (T^4 - T_0^4) =\\
&= 0,\!9(5,\!67.10^{-8}~\mathrm{W/m^2 K}) (1,\!5~\mathrm{m^2}) [(310~\mathrm{K})^4 - (300~\mathrm{K})^4]\\
&= 87~\mathrm{J/s}.
\end{aligned}$$</p>
<p>Количеството топлина, което тялото отдава на околната среда в резултат на топлинното излъчване, е
$$Q(P-P_0)t=313~\mathrm{kJ} = 75~\mathrm{kcal}\ (1~\mathrm{cal} = 4,\!18 ~\mathrm{J}).$$</p>
<p>Ще отбележим, че температурата на кожата обикновено е по-ниска от телесната температура, което допринася за намаляването на топлообмена чрез излъчване.</p>
<p><b>Закон на Вин</b></p>
<p>Законът на Стефан изразява общата (интегрална) мощност на топлинното излъчване. Топлинното излъчване има непрекъснат спектър, който включва електромагнитни вълни с дължина на вълната от $\lambda = 0$ до $\lambda = \infty$. Спектърът на топлинното излъчване на телата се описва с величината <i>излъчвателна способност</i> $I(T,\lambda)$. По определение мощността на топлинното излъчване от единица повърхност на тялото за интервала от дължини на вълната от $\lambda$ до $\lambda + \delta\lambda$ е равна на $I(T,\lambda)d\lambda$. Експериментално е установено, че излъчвателната способност на абсолютно черно тяло зависи само от абсолютната температура и от дължината на вълната. На Фиг. \ref{fig:100.2} е представена зависимостта на излъчвателната способност $I(T,\lambda)$ на абсолютно черно тяло от дължината на вълната $\lambda$ при различни температури. Кривите са с ясно изразен максимум, който се отмества към късовълновата област при увеличаване на температурата на излъчвателя. През 1893 година немският физик Вилхелм Вин установява, че произведението от дължината на вълната А, съответстваща на максимума в спектъра, и абсолютната температура $T$ на черното тяло остава постоянно при изменение на температурата:</p>
<p><figure id="fig:100.2">
<img src="figs/100-2.png">
<figcaption>Спектър на излъчване на абсолютно черно тяло.</figcaption>
</figure></p>
<p>
<span id="eq:100.4">
\begin{equation}
	\lambda_m T = b.
\end{equation}</span>
Това съотношение изразява закона на Вин за отместване на спектралния максимум. Константата в се нарича константа на Вин. Нейната стойност е $b = 2, 898.10^{- 3}~\mathrm{m\cdot K}$</p>
<p>\begin{psexample}[label=ex:100.4]{}{}
Спектърът на топлинното излъчване на Слънцето е близък до спектъра на абсолютно черно тяло с температура $T = 5787$ K Пресметнете дължината на вълната $\lambda_m$, съответстваща на максимума в спектъра на Слънцето.
\end{psexample}
<b>Решение.</b> От закона на Вин \eqref{eq:100.4} получаваме
$$\lambda_m = \frac{b}{T} = \frac{2,\!9.10~\mathrm{m\cdot K}}{5787~\mathrm{K}} = 500~\mathrm{nm}.$$</p>
<p>Окото е чувствително в интервала от 400 nm до 760 nm, в който се намира максимумът $\lambda_m = 500 $nm на слънчевата радиация. На видимата за човека област се пада около 40\% от излъчването на Слънцето. Това е естествено, защото човешкото око е резултат от дълга еволюция, протичаща в условия, където земните предмети са осветени от слънчева светлина. Биологическата целесъобразност обяснява липсата на чувствителност на окото към инфрачервените и ултравиолетовите лъчи. Например ултравиолетовата част от спектъра на Слънцето ($\lambda < 290$ nm) се поглъща от слоя озон, разположен на височина 20-30 km и не достига до земната повърхност. В повечето случаи ултравиолетовите лъчи са опасни за живите организми, защото предизвикват химично разлагане на органичните вещества и могат да убият живите микроорганизми и клетки. Окото има собствена защита срещу дълговълновите ултравиолетови лъчи (от 290 до 400 nm), които преминават през атмосферата. Те се поглъщат от очната леща и много малка част достига до светлочувствителната повърхност на ретината.</p>
<p>От друга страна, функцията на окото като зрителен орган би била невъзможна, ако то беше чувствително в инфрачервената област. Самото око излъчва като черно тяло с температура 37°C (телесна температура) предимно в инфрачервената област. Пресмятанията по-казват, че върху ретината попада хиляди пъти по-голяма енергия от собственото топлинно излъчване на окото, отколкото от отразената от външните предмети видима светлина. Следователно собственото излъчване на окото би ``затъмнило'' всички външни обекти.</p>
<p><b>Формула на Планк</b></p>
<p>В края на XIX век се натрупват голямо количество експериментални данни за спектралната зависимост на излъчването на абсолютно черно тяло. Всички опити обаче да бъде получена теоретично функцията $I(T,\lambda)$ въз основа на законите на термодинамиката и електродинамиката завършват с неуспех. За да получи творетично зависимостта на излъчвателната способност $I(T, \lambda)$ на абсолютно черно тяло от дължината на вълната $\lambda$ и температурата $T$, Планк прави принципно ново предположение. Според <i>хипотезата на Планк</i> електричен дипол, който извършва трептения с честота $\nu$, излъчва електромагнитна енергия не непрекъснато, а на порции с големина
<span id="eq:100.5">
\begin{equation}
	E = h\nu,
\end{equation}</span>
където $h$ е нова, фундаментална природна константа, която е наречена в негова чест константа на Планк. Нейната числена стойност е $h = 6,\!63.10^{-34}$ J.s. С помощта на тази хипотеза Планк получава следната формула за излъчвателната способност на абсолютно черно тяло:
<span id="eq:100.6">
\begin{equation}
	I(\lambda,T) = \left(\frac{2\pi h c^2}{\lambda^5}\right) \frac{1}{\exp(\frac{hc}{\lambda k T})-1}
\end{equation}</span>
която правилно описва експерименталните резултати. В нея $k$ е константата на Болцман, а $c$ - скоростта на светлината. Законът на Стефан се получава от формулата на Планк след интегриране:
<span id="eq:100.7">
\begin{equation}
	P = S \left(\int_0^\infty I(\lambda,T)d\lambda\right)
\end{equation}</span>
Като се пресметне интегралът в скобите, за константата на Стефан се получава (вж. зад.3)
<span id="eq:100.8">
\begin{equation}
	\sigma = \frac{2\pi^5 k^4}{15c^2 h^3}
\end{equation}</span>
<b>Задачи</b></p>
<p>1. Температурата на абсолютно черно тяло е 27 °C. Колко пъти ще нарасне мощността на топлинното излъчване на тялото, ако то се нагрее до температура 327 °C?</p>
<p>2. Определете дължината на вълната $\lambda_m$, съответстваща на максимума в спектъра на топлинното излъчване на човешкото тяло. Температурата на кожата приемете за 34 °C.</p>
<p>3. Като използвате формулата на Планк, определете константата $\sigma$ в закона на Стефан.</p>
<p><b>Указание.</b> При решаването на интеграла в уравнение \eqref{eq:100.7} въведете безразмерна променлива $\displaystyle x = \frac{hc}{\lambda kT}$, след което използвайте интеграла $\displaystyle\int_0^\infty \frac{x^3 dx}{e^x - 1} = \frac{\pi^4}{15}$