<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p>Токът и падовете на напрежението върху резисторите в прости електрически вериги могат да се определят с помощта на закона на Ом и правилата за комбинации от последователно и успоредно свързани резистори. При анализа на по-сложни вериги се използват още две правила, носещи името на германския физик Густав Роберт Кирхоф (1824-1887).</p>
<p><b>1. Правило за възловата точка:</b> <i>Сумата от токовете, които влизат в даде на възлова точка от една разклонена електрическа верига, е равна на сумата от токовете, излизащи от същата точка.</i></p>
<p><b>2. Правило за контура:</b> <i>Алгебричната сума от падовете на напрежението на всички участъци от затворен токов контур е равна на алгебричната сума от електродвижещите напрежения на всички източници на електрична енергия, включени В този контур.</i></p>
<p>Възлови се наричат точките, в които се разклонява една електрическа верига. Възлова е например точка $A$ от Фиг. \ref{fig:60.1}а. Токът $I_1$ е насочен към точка $A$ и внася в нея електричен заряд. Токовете $I_2$ и $I_3$ излизат от точка $A$ и изнасят от нея електричен заряд. Тъй като в точка $A$ не могат нито да се натрупват, нито да изчезват електрични заряди, трябва внесеният за единица време в точка $A$ електричен заряд да е равен на изнесения от нея за същото време заряд, т.е. в сила е равенството
$$I = I_2 + I_3.$$</p>
<p>Следователно правилото на Кирхоф за възловата точка е следствие от закона за запазване на електричния заряд.</p>
<p><figure id="fig:60.1">
<img src="figs/60-1.png">
<figcaption></figcaption>
</figure></p>
<p>Второто правило на Кирхоф е следствие от закона за запазване на енергията. Действително, да разгледаме например най-прост токов контур, съставен само от един източник с ЕДН $\mathcal{E}$ и резистор със съпротивление $R$, в който тече ток $I$ (Фиг. \ref{fig:60.1}б). Електричен заряд $q$ тръгва от точка $M$ и прави една пълна обиколка на контура. Когато зарядът премине през резистора, електричната му потенциална енергия намалява с $q(RI)$, където $RI = U$ е падът на напрежението върху резистора: в резистора се отделя топлина. При преминаване през източника електродвижещите сили извършват положителна работа $q\mathcal{E}$ и възстановяват потенциалната енергия на заряда. От закона за запазване на енергията следва, че $qRI = q\mathcal{E}$ или $RI = \mathcal{E}$. Равенството $RI = \mathcal{E}$ изразява правилото на Кирхоф за токовия контур.</p>
<p>Прилагането на правилата на Кирхоф се извършва в следната последователност:</p>
<p>1. Начертава се схема на електрическата верига, определят се възловите точки и контурите, които ще се използват. Избират се посоки на обикаляне на контурите и предполагаеми посоки на токовете.</p>
<p>2. Ако при преминаване през резистор със съпротивление $R$ посоката на обикаляне на контура съвпада с посоката на тока $I$ през резистора, падът на напрежението $RI$ върху резистора се приема за положителен. Ако посоката на обикаляне на контура е противоположна на посоката на тока, падът на напрежението върху резистора е отрицателен ($-RI$).</p>
<p>3. Ако при обикалянето на контура се преминава от отрицателния към положителния полюс на източник, неговото електродвижещо напрежение $\mathcal E$ се приема за положително, а при преминаване от положителния към отрицателния полюс ЕДН се взема със знак минус ($-\mathcal E$).</p>
<p>4. Ако след извършване на числените пресмятания за някой от токовете се получи отрицателна числена стойност, това означава, че действителната посока на този ток е противоположна на първоначално избраната от нас предполагаема посока на тока. (В такъв случай трябва само да сменим посоката на този ток -- всички останали резултати остават в сила.)</p>
<p>Следващите примери илюстрират прилагането на правилата на Кирхоф за анализ на електрическите вериги.</p>
<p>\begin{psexample}[label=ex:60.1]{}{}
Последователно свързване на източници на ЕДН. Електрическа верига е съставена от два източника с електродвижещо напрежение $\mathcal E_1$ и $\varepsilon_2$ и вътрешно съпротивление съответно $r_1$ и $r_2$, които са свързани последователно, и от резистор (консуматор) със съпротивление $R$. Определете тока $I$ във веригата.
\end{psexample}
<b>Решение.</b> Схемата на електрическата верига е показана на Фиг. \ref{fig:60.2}. В случая електрическата верига е проста, съставена само от един токов контур. Във външната част на веригата токът тече от положителния към отрицателния полюс на източниците. Избираме посоката на обикаляне на контура да съвпада с посоката на тока и прилагаме правилото на Кирхоф за токовия контур:
$$r_1 \cdot I + r_2 \cdot I + R \cdot I = \varepsilon_1 + \varepsilon_2$$
откъдето определяме тока във веригата:
$$I = \frac{\varepsilon_1 + \varepsilon_2}{r_1 + r_2 + R}$$</p>
<p>От получения резултат и от закона на Ом $\displaystyle I = \frac{\mathcal E}{r + R}$ за цялата верига следва изводът, че два последователно свързани източника са еквивалентни на един източник с ЕДН $\varepsilon = \varepsilon_1 + \varepsilon_2$ и вътрешно съпротивление $r_1 + r_2$. Такова свързване се използва, когато е необходимо по-голямо електродвижещо напрежение.</p>
<p><figure id="fig:60.2">
<img src="figs/60-2.png">
<figcaption></figcaption>
</figure></p>
<p>\begin{psexample}[label=ex:60.2]{}{}
Успоредно свързване на източници на ЕДН. Двата източника в електрическата верига, показана на Фиг. \ref{fig:60.3}, са свързани успоредно. Определете тока през резистора със съпротивление $R$.
\end{psexample}
<b>Решение.</b> Ще приложим правилата на Кирхоф за възловата точка $A$ и контурите 1 и 2. Посоките на токовете и посоките на обикаляне на двата контура са показани на Фиг. \ref{fig:60.3}.</p>
<p><figure id="fig:60.3">
<img src="figs/60-3.png">
<figcaption></figcaption>
</figure></p>
<p>За възловата точка $A$: $I_1 + I_2 = I$</p>
<p>За контура 1: $r_1 \cdot I_1 + R \cdot I = \varepsilon_1$</p>
<p>За контура 2: $r_2 \cdot I_2 + R \cdot I = \varepsilon_2$</p>
<p>От последните изрази изразяваме токовете $I_1$ и $I_2$, ги заместваме в уравнението $I_1 + I_2 = I$ и след необходимите алгебрични преобразувания определяме тока $I$ през резистора със съпротивление $R$:
$$I = \frac{\varepsilon_1 \cdot r_2 + \varepsilon_2 \cdot r_1}{r_1 \cdot r_2 + (r_1 + r_2) \cdot R}$$
Ако двата източника са еднакви ($\varepsilon_1 = \varepsilon_2 = \varepsilon$, $r_1 = r_2 = r$), за тока $I$ се получава:
$$I = \frac{\varepsilon}{\frac{r}{2} + R}$$
От получения резултат и от закона на Ом $\displaystyle I = \frac{\mathcal E}{r + R}$ за цялата верига следва изводът, че два успоредно свързани еднакви източника са еквивалентни на един източник със същото ЕДН, но с два пъти по-малко вътрешно съпротивление (${r}/{2}$). Такова свързване се използва, когато е необходим по-голям ток.</p>
<p>\begin{psexample}[label=ex:60.3]{}{}
Определете токовете, които текат в електрическата верига от Фиг. \ref{fig:60.4}. Вътрешното съпротивление на източниците се пренебрегва. Направете числени пресмятания за $\varepsilon_1 = 3~\mathrm{V}$, $\varepsilon_2 = 6~\mathrm{V}$, $\varepsilon_3 = 12~\mathrm{V}$ и $R = 10 \, \Omega$.
\end{psexample}
<b>Решение.</b> Неизвестните токове са три. За определянето им са необходими три уравнения, които могат да се съставят с помощта на правилата на Кирхоф: например за възловата точка $A$ и за контурите 1 и 2 (Фиг. \ref{fig:60.4}). Избираме предполагаеми посоки на токовете и посока на обикаляне на контурите.</p>
<p>За възловата точка $A$: $I_1 + I_3 = I_2$</p>
<p>За контура 1: $R \cdot I_1 + R \cdot I_2 = \varepsilon_1 - \varepsilon_2$</p>
<p>За контура 2: $R \cdot I_3 + R \cdot I_2 = \varepsilon_3 - \varepsilon_2$</p>
<p>Решаваме получената система от линейни уравнения с три неизвестни и получаваме:</p>
<p><figure id="fig:60.4">
<img src="figs/60-4.png">
<figcaption></figcaption>
</figure></p>
<p>$$I_1 = \frac{2 \varepsilon_1 - \varepsilon_2 - \varepsilon_3}{3R}, \quad I_2 = \frac{\varepsilon_1 - 2 \varepsilon_2 + \varepsilon_3}{3R}, \quad I_3 = \frac{2 \varepsilon_3 - \varepsilon_2 - \varepsilon_1}{3R}$$
Заместваме с дадените в условието числени стойности и пресмятаме токовете:
$$I_1 = -0.4~\mathrm{A}, \quad I_2 = 0,\!1~\mathrm{A}, \quad I_3 = 0,\!5~\mathrm{A}$$
Получената отрицателна стойност за тока $I_1$ показва, че действителната посока на този ток е противоположна на избраната предполагаема посока. Всички останали резултати (числените стойности на токовете) остават в сила.</p>
<p><b>Задачи</b></p>
<p>1. Пресметнете тока в електрическата верига, показана на Фиг. \ref{fig:60.5}, ако $\varepsilon_1 = 6\,\text{V}$, $E_2 = 9\,\text{V}$, $r_2 = 1\,\Omega$, $R = 4\,\Omega$, $f_1 = $</p>
<p><figure id="fig:60.5">
<img src="figs/60-5.png">
<figcaption></figcaption>
</figure></p>
<p>2. Определете токовете в електрическата верига, показана на Фиг. \ref{fig:60.6}.</p>
<p><figure id="fig:60.6">
<img src="figs/60-6.png">
<figcaption></figcaption>
</figure></p>
<p>3. Определете токовете в електрическата верига, показана на Фиг. \ref{fig:60.7}. Вътрешното съпротивление на източниците се пренебрегва. При какво условие падът на напрежението върху резистора със съпротивление $R_1$ е равен на електродвижещото напрежение на първия източник? Ако от източника 2 може да се черпи голям ток, а 1 е маломощен еталонен източник с точно зададено ЕДН, за каква цел може да се използва тази схема?</p>
<p><figure id="fig:60.7">
<img src="figs/60-7.png">
<figcaption></figcaption>
</figure></p>
<p>4. Изтощен автомобилен акумулатор се зарежда от акумулатора на друга кола (Фиг. \ref{fig:60.8}). Определете токовете, които текат през стартера и през изтощения акумулатор.</p>
<p><figure id="fig:60.8">
<img src="figs/60-8.png">
<figcaption></figcaption>
</figure></p>
<p>5. Електрическата змиорка (Electrophorus electricus), обитаваща реките на Южна Америка, убива рибата, с която се храни, с електрични импулси. Електричните органи на змиорката са биологични клетки, които са физиологични източници на ЕДН $\varepsilon = 0,\!15\,\text{V}$ с вътрешно съпротивление $r = 0,\!25\,\Omega$. Източниците са подредени в 140 реда, като всеки ред съдържа по 5000 еднакви източника (Фиг. \ref{fig:60.9}).</p>
<p>а) Определете електродвижещото напрежение между главата и опашката на змиорката.</p>
<p>б) Еквивалентното съпротивление на водата около змиорката е $R = 800\,\Omega$. Определете тока, който тече между главата и опашката на змиорката.</p>
<p>в) Определете тока, който тече през всеки клон от веригата на Фиг. \ref{fig:60.9}.</p>
<p><b>Указание.</b> $n$ на брой еднакви, успоредно свързани източника с ЕДН $\varepsilon$ и вътрешно съпротивление $r$, са еквивалентни на един източник със същото ЕДН и $n$ пъти по-малко вътрешно съпротивление ($r/n$).</p>
<p><figure id="fig:60.9">
<img src="figs/60-9.png">
<figcaption></figcaption>
</figure>