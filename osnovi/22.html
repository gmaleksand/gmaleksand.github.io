<!DOCTYPE html>
<head>
<link href="https://cdn.jsdelivr.net/gh/vsalvino/computer-modern@main/fonts/serif.css" rel="stylesheet">
<link href = "style.css" rel="stylesheet">
<link rel="stylesheet" href="https://cdn.jsdelivr.net/npm/katex@0.16.22/dist/katex.min.css" integrity="sha384-5TcZemv2l/9On385z///+d7MSYlvIEw9FuZTIdZ14vJLqWphw7e7ZPuOiCHJcFCP" crossorigin="anonymous">
<script defer src="https://cdn.jsdelivr.net/npm/katex@0.16.22/dist/katex.min.js" integrity="sha384-cMkvdD8LoxVzGF/RPUKAcvmm49FQ0oxwDF3BGKtDXcEc+T1b2N+teh/OJfpU0jr6" crossorigin="anonymous"></script>
<script defer src="https://cdn.jsdelivr.net/npm/katex@0.16.22/dist/contrib/auto-render.min.js" integrity="sha384-hCXGrW6PitJEwbkoStFjeJxv+fSOOQKOPbJxSfM6G5sWZjAyWhXiTIIAmQqnlLlh" crossorigin="anonymous"
    onload="renderMathInElement(document.body, {delimiters: [{left: '$$', right: '$$', display: true},{left: '$', right: '$', display: false},{left: '\\begin{equation}', right: '\\end{equation}', display: true}],});"></script>
</head>
<body>
<p>Освен разгледаните в \ref{sec:20} и \ref{sec:21} еднородни деформации, в еднородните изотропни твърди тела възникват и нееднородни деформации, при които едни части от тялото са по-силно деформирани, а други части по-слабо деформирани. Такива са деформациите на усукване и огъване, на които ще се спрем сега.</p>
<p><b>Усукване</b></p>
<p>Ще разгледаме еднороден цилиндър с дължина $l$ и радиус $R$, едната основа на който е закрепена неподвижно. Към другата основа е приложена двойка сили, която създава въртящ момент $\vec M$, насочен по оста $O$ на цилиндъра (Фиг. \ref{fig:22.1}а). Когато деформацията, предизвикана от двойката сили, не е много голяма, всяка радиална линия от долната основа, без да се изкривява, само се завърта на ъгъл $\varphi$ около оста $O$ (Фиг. \ref{fig:22.1}б). Аналогично завъртане извършват радиалните линии от всички напречни сечения на цилиндъра, като ъгълът на завъртане линейно нараства при увеличаване на разстоянието от даденото сечение до неподвижната основа. В резултат на тези завъртания, всяка линия от околната повърхност на цилиндъра, която първоначално е била успоредна на оста О, се изкривява цилиндърът се усуква</p>
<p><figure id="fig:22.1">
<img src="figs/22-1.png">
<figcaption>Усукване: а) линиите, които са били успоредни на оста О на цилиндъра, се изкривяват; б) външните слоеве от цилиндъра са по-силно деформирани от вътрешните слоеве; в) всеки малък елемент от цилиндъра (сивият паралелепипед от фигурата) е подложен на деформация на хлъзгане.</figcaption>
</figure></p>
<p>(Фиг. \ref{fig:22.1}а). Усукването може да се разглежда като деформация на нееднородно хлъзгане. Нека мислено разделим плътния цилиндър на голям брой тънки цилиндрични слоеве и да разгледаме малък елемент от такъв един слой (Фиг. \ref{fig:22.1}в). При усукването на цилиндъра елементът претърпява деформация на хлъзгане. Колкото по-външен е цилиндричният слой, толкова по-голяма е деформацията му (Фиг. \ref{fig:22.1}б). Опитът и теорията доказват, че ъгълът на усукване $\varphi$ е правопропорционален на големината $M$ на приложения към цилиндъра въртящ момент и се изразява с формулата
<span id="eq:22.1">
\begin{equation}
	\varphi = \frac{Ml}{G I_\text{п}}.
\end{equation}</span>
където $l$ е в дължината на цилиндъра, $G$ e модулът на еластичност при хлъзгане за материала, от който той е направен. $I_\text{п}$ е геометричен фактор, наречен полярен инерчен момент, зависещ единствено от размерите и формата на подложеното на деформация на усукване тяло. Размерността на $I_\text{п}$ е m$^4$ (метър на четвърта степен). Например полярният инерчен момент на плътен цилиндър с радиус $R$ e
<span id="eq:22.2">
\begin{equation}
	I_\text{п} = \frac{\pi R^4}{2}.
\end{equation}</span></p>
<p>Уравнение \eqref{eq:22.1} се записва във вида
<span id="eq:22.3">
\begin{equation}
	M = f\varphi.
\end{equation}</span></p>
<p>Величината
<span id="eq:22.4">
\begin{equation}
	f = \frac{GI_\text{п}}{l}
\end{equation}</span></p>
<p>се нарича <i>модул на усукване</i>. Модулът на усукване зависи както от еластичните свойства на веществото (посредством еластичния модул на хлъзгане $G$), така и от размерите и формата на твърдото тяло (от полярния инерчен момент $I_\text{п}$, а за цилиндрично тяло, например еластична нишка, и от дължината на цилиндъра).</p>
<p>\begin{psexample}[label=ex:22.1]{}{}
Модулът на еластичност при хлъзгане $G$ може да се определи, ако се измери периодът на торзионно махало. Торзионното махало представлява еластична нишка, на която е закачено тежко тяло. След усукване на нишката, под действие на еластичните сили, тялото започва да трепти с период $\displaystyle T = 2\pi\frac{I}{f}$, където $I$ е инерчният момент на тялото спрямо оста на въртене (ос на нишката), а $f$ е модулът на усукване за нишката.</p>
<p>За торзионно махало е използвана стоманена нишка с дължина $l = 50$ cm и радиус $R = 0,\!2$ mm. На нея е закачена тънка пръчка с маса $m = 50$ g и дължина $l = 15$ cm (Фиг. \ref{fig:22.2}).</p>
<p>Определете модула на еластичност при хлъзгане а за стоманата, ако периодът на махалото е $T = 2,\!96$ s.
\end{psexample}
<figure id="fig:22.2">
<img src="figs/22-2.png">
<figcaption></figcaption>
</figure>
<b>Решение.</b> От уравнения \eqref{eq:22.4} и \eqref{eq:22.2} изразяваме модула на усукване за нишката
$$f = \frac{\pi GR^4}{2l}$$</p>
<p>Изразяваме също така от формулата за периода на торзионното махало
$$f = \frac{4\pi^2 l}{T}$$</p>
<p>Приравняваме десните страни на двете равенства, заместваме инерчния момент на пръчката $I = mL^2/12$ и определяме модула на хлъзгане $G$ за стоманата</p>
<p>$$G=\frac{2\pi mlL^2}{3T^2R^4}=$$</p>
<p>$$=\frac{2\pi(0,\!05 kg) (0,\!5 m) (0,\!15 m)^2}{3(2,\!96 s) (0,\!2.10^{-3} m)} =8,\!4.10^{10} ~\mathrm{\frac{N}{m^2}}$$</p>
<p><b>Огъване</b></p>
<p>Да разгледаме еднородна пръчка с дължина в, към двата края на която са приложени външни сили с еднакви по големина и противоположни по посока въртящи моменти $M$ (Фиг. \ref{fig:22.3}а). Под тяхно действие пръчката се огъва горната й част се свива, а долната и част се разтяга. Повърхността, прекарана през средата на пръчката, не е деформирана. Тя разделя разтегнатата и свитата част и се нарича <i>неутрална повърхност</i>. Надлъжната ос на пръчката, която преминава през центъра на масите на всички напречни сечения, лежи върху неутралната повърхност. Нарича се <i>неутрална ос</i>. Във всяко напречно сечение възникват еластични сили на взаимодействие: над неутралната повърхност това са сили на натиск, а под нея -- на опън (Фиг. \ref{fig:22.3}а). Деформацията се нарича чисто огъване, ако резултантната от силите на опън е равна по големина на резултантната на силите на натиск. Тогава те образуват двойка сили, която създава въртящ момент, равен по големина на въртящия момент на външните сили, предизвикващи огъването.</p>
<p>Нека мислено отделим малък елемент от пръчката с дължина de (Фиг. \ref{fig:22.3}б). При чисто огъване напречните сечения, отделящи елемента $dl$, остават плоски, като се накланят едно спрямо друго. Доказва се, че големината на нормалните напрежения $\sigma_n$ с които останалите части на пръчката действат върху елемента $dl$ са правопропорционални на големината на приложения въртящ момент $M$ и нарастват линейно с разстоянието я до неутралната повърхност</p>
<p><span id="eq:22.5">
\begin{equation}
	\sigma_n = \frac{M}{I_\text{н}} s,
\end{equation}</span></p>
<p>където $I_\text{н}$ е геометричен фактор, който зависи от формата и размерите на напречното сечение на пръчката. Измерва се в единици $m^4$ (метър на четвърта степен) и се нарича инерчен момент на напречното сечение.</p>
<p>И така, чистото огъване може да се разглежда като нееднородна деформация на свиване и разтягане. Всички влакна, успоредни на неутралната повърхност и намиращи се над нея, са свити. Колкото</p>
<p><figure id="fig:22.3">
<img src="figs/22-3.png">
<figcaption>Огъване на пръчка.</figcaption>
</figure></p>
<p>по-голямо е разстоянието $s$ от влакното до неутралната повърхност, толкова по-голямо е налягането ($\sigma_n = p$). Аналогично, напрежението на опъване ($\sigma_n = t$) е максимално за влакната от долната повърхност на пръчката.</p>
<p>При огъване неутралната ос на елемента $dl$ се изкривява. По аналогичен начин се изкривяват неутралните оси на останалите елементи от пръчката във всяка точка неутралната ос на огъната пръчка се характеризира с определен радиус на кривината $R$.</p>
<p>Доказва се, че големината на въртящият момент $M$ на еластичните сили в дадено напречно сечение на огъната пръчка в обратнопропорционален на радиуса на кривината на неутралната ос в това сечение
<span id="eq:22.6">
\begin{equation}
	M = \frac{EI_\text{н}}{R},
\end{equation}</span>
където $I_\text{н}$ е инерчният момент на напречното сечение, а $E$ е модулът на Юнг за материала на пръчката.</p>
<p>Да изберем началото $O$ на правоъгълна координатна система в единия край на пръчката, а оста $x$ да съвпада с неутралната ос преди огъването. След огъването различните точки от неутралната линия се намират на различни разстояния $y$ от оста $x$. Ако е известна функцията $y$($x$), задаваща аналитично неутралната линия след огъването, радиусът на кривината в точка с координата $x$ се изразява с известната от аналитичната геометрия формула</p>
<p><span id="eq:22.7">
\begin{equation}
	\frac{1}{R} = \frac{d^2y/dx^2}{(1+(dy/dx)^2)^\frac{3}{2}}.
\end{equation}</span></p>
<p>При $dy/dx \ll 1$, т.е. когато пръчката е само малко огъната, знаменателят на уравнение \eqref{eq:22.7} е приблизително равен на единица. Тогава</p>
<p><span id="eq:22.8">
\begin{equation}
	\frac{1}{R} = \frac{d^2 y}{dx^2}.
\end{equation}</span></p>
<p>Заместваме радиуса на кривината $R$ от уравнение \eqref{eq:22.6} в \eqref{eq:22.8} и получаваме диференциално уравнение за деформацията на огъване $y$</p>
<p><span id="eq:22.9">
\begin{equation}
	\frac{d^2 y}{dx^2} = \frac{M}{EI_\text{н}},
\end{equation}</span></p>
<p>което се решава чрез непосредствено интегриране при отчитане на съответните гранични условия.</p>
<p>\begin{psexample}[label=ex:22.2]{}{}
За да се определи модулът на Юнг за стоманата, направен е следният опит: Стоманена пластинка с дължина $l = 40$ cm, широчина $b = 1,\!5$ cm и дебелина $a = 1,\!5$ mm е подпряна в двата и края, както е показано на Фиг. \ref{fig:22.4}. Към средата C на пластинката е закачена теглилка с маса $m$ = 1 kg, която предизвиква деформация на огъване. Пресметнете модула на Юнг за стоманата, ако деформацията на огъване за средната точка $C$ е $y = 15,\!5$ mm.</p>
<p>Инерчният момент на напречното сечение на пластинката е $I_\text{н} = a^3b/12$. Масата на пластинката се пренебрегва.
\end{psexample}
<figure id="fig:22.4">
<img src="figs/22-4.png">
<figcaption></figcaption>
</figure>
<b>Решение.</b> Поради симетрията, силите на реакция в двете опори са равни по големина. Тъй като тяхната сума уравновесява теглото $mg$ на теглилката (Фиг. \ref{fig:22.5}), следва изводът, че всяка една от двете сили на реакция има големина $mg/2$. Да разгледаме напречно сечение, разположено на разстояние к от единия край на пластинката. От условието за равновесие на лявата част 1 на пластинката следва, че дясната част и действа с вертикална сила $mg/2$. Двете равни по големина и противоположни по посока сили $mg/2$, приложени на частта 1, образуват двойка сили с въртящ момент $(mg/2)x$, който уравновесява въртящия</p>
<p><figure id="fig:22.5">
<img src="figs/22-5.png">
<figcaption></figcaption>
</figure></p>
<p>момент $M$ на еластичните сили, с които част 2 действа на част 1: $M = mgx/2$. Заместваме $M$ в уравнение \eqref{eq:22.9} и получаваме
$$\frac{d^2 y}{dx^2} =-\frac{mgx}{2EI_\text{н}},$$
където със знака минус сме отчели, че втората производна на $y$ по $x$ е отрицателна (оста $y$ е насочена към изпъкналата страна на кривата $y$($x$)).</p>
<p>Интегрираме веднъж полученото диференциално уравнение
$$\frac{dy}{dx} =-\frac{mgx^2}{4EI_\text{н}} + C_1.$$</p>
<p>Константата $C$, определяме от граничното условие $dy/dx = 0$ при $x = 1/2$ (от симетрията следва, че допирателната към средната точка $C$ е успоредна на оста $x$, т.е. първата производна по $x$ в тази точка е нула). След заместване определяме $\displaystyle C_1 = \frac{mgl^2}{16EI_\text{н}}$ Заместваме $C_1$, интегрираме втори път и определяме огъването (провисването) $y$ на пластинката</p>
<p>$$y =-\frac{mgx^3}{12EI_\text{н}} + \frac{mgl^2}{16EI_\text{н}} x + C_2.$$</p>
<p>От граничното условие $y$ = 0 при $x$ = 0 (краят на пластинката остава неподвижен) определяме константата $C$: $C = 0$. Полагаме $x = l/2$ и определяме огъването $y_0$ за средната точка $C$
$$y_0 = \frac{mgl^3}{48EI_\text{н}} = \frac{mgl^3}{4Ea^3 b},$$
където сме заместили инерчния момент на напречното сечение на пластинката. От полученото равенство пресмятаме модула на Юнг</p>
<p>$$E= \frac{mgl^3}{4y_0a^3b} =$$
$$= \frac{(1~\mathrm{kg}) (9,\!8~\mathrm{m/s^2}) (0,\!4~\mathrm{m})^3}{4(15,\!5.10~\mathrm{m}) (1,\!5.10^{-3}~\mathrm{m})^3 (0,\!015~\mathrm{m})} = 2.10^{11}~\mathrm{\frac{N}{m^2}}$$</p>
<p><b>Задачи</b></p>
<p><figure id="fig:22.6">
<img src="figs/22-6.png">
<figcaption></figcaption>
</figure></p>
<p>1. Еднородна пръчка АВ лежи върху две опори, разположени симетрично на разстояние $a$ от двата края на пръчката (Фиг. \ref{fig:22.6}). Към краищата А и В са приложени две еднакви сили с големина $F$, насочени перпендикулярно на пръчката. Под действие на тези две сили и на силите на реакция на двете опори пръчката се огъва. Докажете, че неутралната линия на огънатата пръчка е дъга от окръжност и изразете радиуса на тази окръжност $R$ чрез големината на силите $F$, разстоянието $a$, модула на Юнг $E$ за материала на пръчката и инерчния момент на нейното напречно сечение $I_\text{н}$. Теглото на пръчката се пренебрегва.</p>
<p>2. Определете огъването $y_0$ на свободния край на пластинка, единият край на която е неподвижно закрепен в стена, а на другия (свободния) край действа сила с големина $F$ (Фиг. \ref{fig:22.7}). Дължината на пластинката е в, инерчният момент на напречното й сечение е $I_\text{н}$. Модулът на Юнг за материала на пластинката е $E$. Теглото на пластинката се пренебрегва.</p>
<p><figure id="fig:22.7">
<img src="figs/22-7.png">
<figcaption></figcaption>
</figure></p>
<p>*3. Еднородна пластинка с маса $m$, дължина $l$, широчина $b$ и дебелина $a$ е подпряна в двата и края на две хоризонтални опори (Фиг. \ref{fig:22.8}). Пластинката се огъва под действие на собственото си тегло. Изразете огъването $y$ на неутралната линия на пластинката, като функция на разстоянието $x$ до единия и край: $y$($x$). Определете разстоянието $y_0$, на което се спуска надолу центърът на масите C на пластинката в резултат на огъването.</p>
<p><figure id="fig:22.8">
<img src="figs/22-8.png">
<figcaption></figcaption>
</figure></p>
<p>Инерчният момент на напречното сечение на пластинката е $I = a^3 b/12$. Модулът на Юнг за материала на пластинката е $E$.
