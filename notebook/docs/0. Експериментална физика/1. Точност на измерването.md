1. Точност на измерването - уредите, с които се измерват физични величини, не са перфектни и са неспособни да дадат напълно точно реалната стойност на измерваната величина: те винаги дават приблизителна стойност
	
	**а) видове неточности по причина на възникване**
	- инструментални грешки - самият измервателен уред има лимит на своята точност
	- методични грешки - самият метод на измерване е несъвършен
	- груби грешки - възникват при повреда в уреда или поради невнимание на експериментатора
	
	**б) видове неточности по характер на проявяване**
	- случайни грешки - различни по големина и знак при различните измервания и невъзможни за възпроизвеждане
	- систематични грешки - променящи (или непроменящи) се грешки, които следват някакъв закон във времето и могат да се предскажат и поправят
	
	**в) статистически методи за повишаване на точността** - за да се получи по-достоверна представа за реалната стойност на дадена величина (да се намали ефекта на случайните грешки), се правят множество измервания $x_1, x_2, ..., x_n$ и като стойност на величината се взима тяхното средноаритметично
	
	$$\bar{x} = \frac{1}{n}\sum_{i=1}^n x_i$$
	
	- колкото повече измервания се направят, толкова повече средното им аритметично се доближава до реалната стойност на величината

2. Грешка на измерването - характеризира отклонението на дадено измерване от средната стойност
	
	**а) абсолютна грешка** ($\Delta x$) - записва се като добълнителна стойност след стойността на измерването чрез знака $\pm$
	
	$$\Delta x = |\bar{x} - x|$$
	
	- по конвенция е добре да бъде с максимум 2 значещи цифри
	- измерва се в същата мерна единица като величината, към която принадлежи
	
	Пример: $(7.8 \pm 0.02 )\text{ kg}$ - реалната стойност на масата се намира между $7.78\text{ kg}$ и $7.82\text{ kg}$.
	
	**б) относителна грешка** ($\varepsilon$) - отношението на абсолютната грешка към стойността на самото измерване
	
	$$\varepsilon = \frac{\Delta x}{x}$$


	- измерва се в проценти

3. Грешка на средното аритметично -  самото средноаритметично, макар и по-точно от отделните измервания, също е приблизителна величина и има своята грешка, която зависи от грешките на отделните измервания
	
	**а) абсолютна грешка** - модификация на средноквадратичното на грешките на отделните измерванията
	
	$$\Delta \bar{x} = \sqrt{\frac{\sum_{i=1}^n (x_i-\bar{x})}{n(n-1)}}$$
	
	**б) относителна грешка** ($\varepsilon$) - съотношението на абсолютната грешката към средното аритметично 
	
	$$\varepsilon = \frac{\Delta \bar{x}}{\bar{x}}$$

4. Операции с неточни величини - когато се извършват математически действия с неточни величини, резултатът също е неточна величина, чиято грешка зависи от грешките на операндите
	
	|Действие|Абсолютна грешка|Относителна грешка|
	|:---:|:---:|:---:|
	|$x \pm y$|$\Delta x + \Delta y$|$\frac{\Delta x + \Delta y}{x\pm y}$|
	|$x\times y$|$x\Delta y + y\Delta x$|$\varepsilon_x + \varepsilon_y$|
	|$\frac{x}{y}$|$\frac{x\Delta y + y\Delta x}{y^2}$|$\varepsilon_x + \varepsilon_y$|
	|$f(x)$|$f'(x)\Delta x$|$\frac{f'(x)\Delta x}{f(x)}$|

5. Значещи цифри - конвенция за записване на неточни величини и техните грешки, при която, ако липсва записана грешка, тя се смята за имплицитно натрупана в последната значеща цифра
	
	$$1.23 \equiv (1.23 \pm 0.01)$$
	$$23.4 \equiv (23.4 \pm 0.1)$$
	
	**а) определяне на значещите цифри** - цифрите в мантисата на резултата, записан в научен запис
	- ако стойността не е в научен запис и няма цифри след десетичната запетая, записът е нееднозначен и не е възможно определянето на значещите цифри
	- ако стойността не е в научен запис, но има цифри след десетичната запетая, за значещи цифри се броят *всички* цифри освен нулите между запетаята и първата ненулева цифра (нулите *след* първата ненулева цифра *са* значещи)
	
	**а) умножение и деление** - резултатът се записва с толкова значещи цифри, колкото има най-неточният операнд
	
	$$1.052\times 12.054 \times 0.53 = 6.7$$
	
	**б) събиране и изваждане** - резултатът има толкова цифри след десетичната запетая, колкото има операндът с най-малко цифри след запетаята
	
	$$2.345+0.07+2.9975=5.41$$ 
