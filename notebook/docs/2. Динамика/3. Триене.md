1. Механизъм - когато две повърхности се докосват, между тях се формират и разпадат химични връзки, създавайки сили. Когато се опитаме да придвижим повърхностите една спрямо друга, ефектът на тези сили между повърхностите е обща сила, наречена сила на триене, която се опитва да се противопостави на това движение
	
	![Friction](Friction.jpg)

2. Сила на триене при покой ($\vec{f}_s$) - преди едно тяло да започне да се плъзга по дадена повърхност, върху него трябва да се приложи сила $\vec{F}$ с определена големина. Това е така, защото при прилагането на силата $\vec{F}$ възниква сила на триене при покой $\vec{f}_s$, която напълно й противодейства
	
	$$f_s = F, F \le (f_s)_{\text{max}}$$
	
	**а) максимална сила на триене** $(f_s)_{\text{max}}$ - силата на триене при покой има лимит и когато приложената сила $F$ го надвиши, тялото започва да се движи
	
	$$(f_s)_{\text{max}} = \mu_s N$$
	
	- коефициент на триене при покой: $\mu_s$ - безразмерен
	- сила на реакция на опората: $N$
	- когато се надвиши максималната сила на триене при покой, тя спира да действа и започва да действа само силата на триене при хлъзгане

3. Сила на триене при хлъзгане ($\vec{f}_k$) - силата на триене, когато се надмине максималната сила на триене при покой и тялото започне да се движи
	
	**а) големина** - правопропорционална на големината на силата на реакция на опората
	
	$$f_k = \mu_k N$$
	
	- коефициент на триене при хлъзгане: $\mu_k$
	- сила на реакция на опората: $N$
	
	**б) посока** - перпендикулярна на силата на реакция на опората и обратна на посоката на движението

4. Сила на триене ($\vec{f}$) - или силата на триене при покой, или силата на триене при хлъзгане (в зависимост от това дали вече е надмината максималната сила на триене при покой)