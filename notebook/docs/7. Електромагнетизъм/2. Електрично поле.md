1. Електрично поле - всеки заряд създава електрично поле около себе си
	
	**а) силови линии** - начин за графично изобразяване на електрично поле
	- винаги излизат от положителни заряди
	- винаги влизат в отрицателни заряди
	
	![Силови линии](Силови%20линии.jpg)
	
2. Интензитет($\vec{E}, [\frac{\text{N}}{\text{C}}]$) - физична величина, характеризираща електричното поле, което заряд $q$ създава в точка с радиус вектор $\vec{r}$ от позицията на заряда
	
	$$\vec{E} = k\frac{q}{r^2}\hat{r}$$
	
	![Интензитет на електрично поле](Интензитет%20на%20електрично%20поле.jpg)
	
	**а) принцип на суперпозицията** - общият интензитет на електричното поле в дадена точка е равен на векторната сума на интензитетите на всичките електрични полета в тази точка

3. Заряд в електрично поле - върху всеки заряд $q$, *намиращ се* в електрично поле с интензитет $\vec{E}$, действа сила на електрично взаимодействие
	
	$$\vec{F} = q\vec{E}$$

4. [Диелектрична](5.%20Диелектрици.md) проницаемост на вакуума ($\varepsilon_0, \left[\frac{\text{F}}{\text{m}}\right]$) - величина, характеризираща колко лесно електростатичното поле се разпространява във вакуума
	$$\varepsilon_0 = \frac{1}{4\pi k} = 8.8541878128(13) \times 10^{-12} \frac{\text{F}}{\text{m}}$$
	$$k = \frac{1}{4\pi\varepsilon_0}$$

5. Поток на електрично поле ($\Phi_{\vec{E}}$) - физична величина, пропорционална на броя силови линии, които преминават през дадена повърхност
	
	$$\Phi_{\vec{E}} \overset{\text{def}}{=} \int \vec{E}\cdot d\vec{s}$$
	
	**а) закон на Гаус** - потокът, минаващ през затворена повърхност, която ображда заряд, зависи само от обрагдения заряд
	
	$$\Phi_{\vec{E}} = \oint \vec{E}\cdot d\vec{s} = \frac{q}{\varepsilon_0}$$

6. Електрично поле в и извън някои обекти
	
	**а) електрично поле на заредена сфера** - има се предвид сфера с постоянна повърхнинна плътност на заряда
	- вътре в сферата интензитетът на електричното поле е нула
	- извън сферата интензитетът е същият като този, който би се породил, ако целият заряд на сферата беше съсредоточен в нейния център
	
	**б) електрично поле на заредено кълбо** - има се предвид кълбо с постоянна обемна плътност на заряда
	- извън кълбото интензитетът е същият като този, който би се породил, ако целият заряд на кълбото беше съсредоточен в неговия център
	- вътре в кълбото интензитетът в даден даден концентричен сферичен участък е същият като този, който би се породил, ако се игнорират външните сферични пластове на кълбото и се вземат предвид само вътрешните за сферичния отрязък такива