1. Енергия на въртеливо движение - кинетичната енергия, която идеално твърдо тяло притежава *само* поради своето въртеливо движение
	
	$$K_{\text{rot}} = \frac{1}{2}I\omega^2$$
	
	Доказателство: 
	
	Кинетичната енергия на $i$-тата материална точка се дава от уравнението и всяка материална точка се движи с една и съща ъглова скорост.
	
	$$K_i = \frac{1}{2}m_i v_i^2 = \frac{1}{2}m_ir_i^2\omega^2$$
	
	Общата кинетична енергия е просто сумата на кинетичните енергии на всяка материална точка.
	
	$$K = \sum_i \frac{1}{2}m_ir_i^2\omega^2 = \frac{1}{2}\omega^2\sum_i m_ir_i^2 = \frac{1}{2}\omega^2 I$$

2. Енергия на комбинирано въртеливо и постъпателно движение - кинетичната енергия, която идеално твърдо тяло притежава поради своето въртеливо и постъпателно движение
	
	*Всяко движение на идеално твърдо тяло може да се разглежда като комбинация от постъпателно движение на центъра на масите и въртеливо движение около ос, минаваща през центъра на масите.*
	
	$$K = \frac{1}{2}mv_{\text{cm}}^2 + \frac{1}{2}I_{\text{cm}}\omega^2$$