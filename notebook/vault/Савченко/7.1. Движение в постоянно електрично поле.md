7.1.1. В какъв случай заредена частица в електрично поле се движи по силови линии?
♦ 7.1.2. Електрон навлиза в област с еднородно електрично поле с интензитет 200 V/m със скорост 10⁷ m/s. Скоростта е насочена по направление на електричното поле. За какво време електронът ще се намира в областта на това поле? Определете на какво разстояние от мястото на влизане в полето електронът ще излезе от него, ако навлиза под ъгъл 45° спрямо направлението на полето.
7.1.3. Частица с заряд q и маса m прелита през област с еднородно електрично поле с дължина d за време t. Скоростта v на частицата на входа на полето е насочена по направление на полето. Определете интензитета на електричното поле.
♦ 7.1.4. Частица с маса m и заряд q > 0 навлиза в плосък кондензатор, чиито плочи са метални мрежи. Интензитетът на полето в кондензатора е E, разстоянието между мрежите е d. Началната скорост v на частицата сключва ъгъл α с равнината на първата мрежа. С каква скорост и под какъв ъгъл спрямо равнината на втората мрежа частицата ще излезе от кондензатора?

7.1.5. Протон и α-частица, движейки се с еднаква скорост, навлизат в плосък кондензатор паралелно на плочите. Колко пъти отклонението на протона от полето на кондензатора спрямо праволинейната траектория ще бъде по-голямо от отклонението на α-частицата?
♦ 7.1.6. Частици с маса m и заряд q навлизат в плосък кондензатор с дължина l под ъгъл α спрямо равнината на плочите, а излизат под ъгъл β. Определете първоначалната кинетична енергия на частиците, ако интензитетът на полето вътре в кондензатора е E.
171

♦ 7.1.7. Сноп електрони*) навлиза със скорост v в плосък кондензатор паралелно на неговите плочи. Напрежението на кондензатора е V, дължината на плочите по посока на движението на снопа е l. Колко електрона попадат върху плочата на кондензатора за единица време, ако на входа на кондензатора снопът запълва равномерно цялото разстояние между плочите d и има ширина b в направление, паралелно на плочите? Броят на електроните в единица обем на снопа е n.

7.1.8. Прашинка с маса 10⁻¹² kg пада между вертикалните плочи на плосък кондензатор на еднакво разстояние от тях. Поради съпротивлението на въздуха скоростта на прашинката е постоянна и равна на 1 mm/s. Кондензаторът се включва към източник на напрежение 490 V и след 10 s прашинката достига една от плочите. Определете заряда на прашинката. Разстоянието между плочите на кондензатора е 0,1 m. Силата на съпротивление да се счита за пропорционална на скоростта на прашинката.
♦ 7.1.9. На фигурата е изобразена схема за отделяне на отрицателни водородни йони от сноп частици. Мрежи 1 и 4 са заземени. На тръбата с мрежи 2 и 3 е подаден отрицателен потенциал. Мрежа 2 изтегля протони от водородната плазма, която се намира зад мрежа 1. В тръбата се пуска газ. Протоните, преминавайки през газа, частично се превръщат в неутрални водородни атоми H⁰, а частично — в йони H⁻. Определете под какъв ъгъл спрямо оста на тръбата ще се движат йоните H⁻ след мрежа 4, ако ъгълът между равнините на мрежи 3, 4 и оста на тръбата е α.
♦ 7.1.10*. Електрон, движещ се със скорост v₁, преминава от област на поле с потенциал ϕ₁ в област с потенциал ϕ₂. Под какъв ъгъл спрямо границата на разделяне на областите ще се движи електронът, ако е подлетял към нея под ъгъл α?

7.1.11. Оценете при каква потенциална разлика между плоски електроди се запалва газова лампа, ако йонизационната енергия на атомите на газа е 3·10⁻¹⁶ J. Средният свободен пробег на електроните в газа е 1 mm, разстоянието между плочите е 1 cm.
*) Ако в задачата не се изисква числен отговор, обозначавайте масата на електрона с m_e, а неговия заряд с −e.
172

♦ 7.1.12*. Определете каква трябва да бъде ускоряващата потенциална разлика V, за да се движат електроните по пътя, указан на фигурата. Радиусите на плочите на цилиндричния кондензатор са R₁ и R₂. Потенциалната разлика между плочите е V₀.
♦ 7.1.13. Електрон, движейки се праволинейно, попада в електрично поле, чийто потенциал има вида, показан на фигурата. В точка B електронът излиза от полето. Ще се променят ли скоростта на частицата в точка B и времето за прелитане на разстоянието AB, ако вместо електрон лети позитрон?

♦ 7.1.14*. Между два закрепени заряда в точка A се отпуска частица със заряд q. Разстоянието AB тази частица изминава за време t. За какво време ще измине същото разстояние частица със заряд 3q, ако се отпусне в точка A? Масите на частиците са еднакви.
♦ 7.1.15. Началната скорост на йоните в емитера (1) е нула, а електричното поле между емитера и колектора (2) е постоянно. Покажете, че траекторията на йоните не зависи от тяхната маса. Как се отнасят времената за прелитане на различни йони по еднаква траектория, ако зарядът на йоните е еднакъв, а отношението на масите им е n?

7.1.16. Две сфери с радиус R имат еднакъв заряд Q, разпределен равномерно по повърхността им. Каква минимална енергия трябва да се съобщи на електрон върху повърхността на една от сферите, за да достигне втората сфера? Разстоянието между центровете на сферите е l.
7.1.17*. В тънкостенна непроводяща равномерно заредена сфера с маса M и радиус R има два малки диаметрално противоположни отвора. Зарядът на сферата е Q. В началния момент сферата е в покой. По правата, съединяваща отворите, от безкрайност се движи със скорост v частица с маса m и заряд q, едноименен с Q. Намерете времето, през което частицата ще се намира вътре в сферата.
7.1.18. В еднородно електрично поле с интензитет E дъмбел извършва трептения така, че в момента, когато е разположен напречно на полето, скоростите на топчетата на дъмбела са нула. Определете скоростта на топчетата в момента, когато дъмбелът е разположен по направление на полето. Масата на топчетата е m, зарядът ±q, разстоянието между центровете е l.
7.1.19. Намерете периода на малките трептения на дъмбел с дължина l с топчета с маса m, разположен по направление на еднородно електрично поле с интензитет E. Зарядът на топчетата на дъмбела е ±q.
173

7.1.20. Намерете периода на малките трептения на махало, състоящо се от топче с маса m, имащо заряд q и окачено на нишка с дължина l, ако махалото се постави в електрично поле с интензитет E, насочено по направление на силата на тежестта и под ъгъл π/2 спрямо направлението на силата на тежестта.
7.1.21. Тяло с маса m и заряд q се намира между два закрепени заряда Q, Qq > 0. Разстоянието от тялото до всеки от тези заряди е l. Определете честотата на малките трептения на тялото по линията, съединяваща зарядите Q.
♦ 7.1.22*. Намерете честотата на малките трептения на математическо махало спрямо долното му равновесно положение, ако точно под равновесното положение на топчето на разстояние h от него е закрепен заряд Q. Дължината на нишката е l, масата на топчето m, зарядът q.
♦ 7.1.23*. Намерете периода на малките трептения на тяло с маса m и заряд q вътре в гладка сфера с радиус R, ако в горната точка на сферата е закрепен заряд Q.

♦ 7.1.24*. Електрони, притежаващи в безкрайност скорост v, падат върху метална изолирана сфера с радиус R. С колко ще се повиши температурата на сферата, ако нейният топлинен капацитет е C?

♦ 7.1.25*. Една от плочите на плосък кондензатор излъчва електрони с енергия K под ъгъл α спрямо равнината на плочата (ъгловото разсейване на електроните ∆α е малко). Електроните се отклоняват от електричното поле на кондензатора и отново попадат върху плочата. Какъв трябва да бъде ъгълът α, за да може участъкът, върху който попадат електроните, да бъде минимален? Оценете размера на този участък.

174

♦ 7.1.26. Електрон, ускорен от потенциална разлика V₀, прелита между плочите на плосък кондензатор и след това попада върху екран. Разстоянието между плочите d е много по-малко от дължината на плочите l, а разстоянието между кондензатора и екрана L е много по-голямо от l. При потенциална разлика на плочите на кондензатора V << V₀ отклонението на електрона x върху екрана е пропорционално на произведението LV и обратно пропорционално на V₀: x ≈ k(V/V₀)L. Определете коефициента k.
♦ 7.1.27. а. Електрон навлиза в осесиметрично електрично поле, създадено от неподвижни заряди, и се движи първоначално паралелно на оста на полето на разстояние r от нея. Скоростта на електрона е v. Ако скоростта на електрона и разстоянието от него до оста се променят незначително при движението в полето, то импулсът, придобит от електрона, може да се оцени по формулата p_⊥ = eq/(2πε₀vr), където q е сумарният електричен заряд вътре в цилиндричната област с радиус r. Изведете тази формула, като използвате теоремата на Гаус.

б. Определете напречния импулс, придобит от заряд q₁, който е прелетял покрай заряд q₂. Минималното разстояние между зарядите е r, скоростта на заряда q₁ в началото е била v и се е променяла незначително.
в. Оценете минималното разстояние от ядрото на азотен атом, на което е прелетял ускорен от потенциална разлика 100 kV електрон, ако той се е отклонил от ядрото на ъгъл 10⁻³ rad.

♦ 7.1.28*. През процеп, на който е подадена потенциална разлика V, прелитат електрони. Капацитетът на единица дължина на процепа е C. При малки стойности на V ъгълът на отклонение на електроните от полето на процепа е пропорционален на произведението на C и V и обратно пропорционален на V₀ (eV₀ е началната енергия на електроните): α ≈ kCV/V₀. Определете коефициента k.