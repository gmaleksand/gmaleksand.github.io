5.2.1. В 1 cm³ при налягане 0,1 MPa се намират 2,7 · 10¹⁹ молекули азот. Броят на молекулите, чиято вертикална съставляваща на скоростта лежи в интервала от 999 до 1001 m/s, е равен на 1,3 · 10¹².
а. Какъв брой такива молекули се съдържат в 1 l азот?
б. Колко молекули азот, имащи вертикална съставляваща на скоростта в интервалите 1000 ± 0,1 и 1000 ± 10 m/s, се съдържат в 1 m³? Считайте, че броят на молекулите, притежаващи скорост, лежаща в даден интервал от скорости, е пропорционален на този интервал.
5.2.2. Разпределенията на молекулите по проекциите vi на скоростта върху координатните оси (i = x, y, z) са взаимно независими. Като използвате това, определете в задача 5.2.1 броя на молекулите азот в 1 cm³, чиито хоризонтални съставляващи на скоростите, както и вертикалните, лежат в интервала от 999 до 1001 m/s; броя на молекулите, чиито хоризонтални съставляващи на скоростите лежат в интервала 1000 ± 0,1 m/s, а вертикалните — в интервала 1000 ± 2 m/s.
♦ 5.2.3. Броят на молекулите dN на хомогенен идеален газ, чиято скорост по произволна ос x лежи в интервала (vx, vx + dvx), от общия брой N на молекулите му при дадена температура T се определя от разпределението на Максуел:
r
dN = N

mvₓ²
m
exp −
dvx = N f (vx) dvx,
2πkT
2kT

където m е масата на молекулата, k е константата на Болцман. Функцията
r
f (vx) =

mvₓ²
m
exp −
2πkT
2kT
125

се нарича функция на разпределение.
На фигурата е дадена функцията на разпределение на молекулите на азота при стайна температура (T = 293 K). Използвайки графиката, намерете: а) колко молекули азот се съдържат в 1 cm³ въздух, имащи в определено направление скорост в интервала от 499 до 501 m/s, б) колко молекули азот се съдържат в 1 m³, имащи в определено направление скорост в интервала от 498 до 502 m/s, ако броят на молекулите азот в 1 cm³ е 2 · 10¹⁹.
5.2.4. При каква температура функцията на разпределение по скорости на молекулите на водорода ще съвпада с функцията на разпределение по скорости на молекулите на азота при стайна температура?
5.2.5. Намерете отношението на броя на молекулите водород, имащи проекция на скоростта върху оста x в интервала от 3000 до 3010 m/s, към броя на молекулите водород, имащи проекция на скоростта върху същата ос в интервала от 1500 до 1505 m/s. Температурата на водорода е 300 K.
5.2.6. Намерете отношението на броя на молекулите водород, имащи проекция на скоростта върху оста x в интервала от 3000 до 3010 m/s, върху оста y — в интервала от 3000 до 3010 m/s, върху оста z — в интервала от 3000 до 3002 m/s, към броя на молекулите водород, имащи проекция на скоростта върху оста x в интервала от 1500 до 1505 m/s, върху оста y — в интервала от 1500 до 1501 m/s, върху оста z — в интервала от 1500 до 1502 m/s. Температурата на водорода е 300 K.
5.2.7*. В стената на съд с разреден газ е направен малък отвор. Как ще се променя температурата на газа при неговото изтичане?
♦ 5.2.8*. В дебелата стена на съд, съдържащ газ, е направен прав канал с дължина l, който съединява съда с вакуумно пространство. За формиране на сноп от молекули каналът е снабден с два затвора. Затвор 1 е разположен на изхода на канала към съда, затвор 2 — на изхода на канала към вакуумното пространство. Снопът от молекули се формира по следния начин: първо за време τ се отваря затвор 1, след това, след като този затвор се затвори, след време t₀ се отваря за време τ затвор 2. Молекулите, прелетели през канала по време на този процес, образуват във вакуумното пространство сноп. На колко е равна дължината на този сноп след време t след затварянето на затвор 2?
♦ 5.2.9. Източник на сребърни атоми създава тесен лентообразен сноп, който попада върху вътрешната повърхност на неподвижен цилиндър с радиус R = 30 cm и образува върху нея петно. Устройството започва да се върти с ъглова скорост ω = 100π rad/s. Определете скоростта на сребърните атоми, ако петното се е отклонило на ъгъл ϕ = 0,314 rad от първоначалното си положение.

♦ 5.2.10. Отвор в стена е затворен с цилиндрична тапа. Върху повърхността на тапата е изрязан тесен винтов канал със стъпка h. От едната страна на стената се намира разреден газ, от другата — вакуум. Молекулите на газа лесно се поглъщат от стените на канала. Тапата се върти с ъглова скорост ω. Каква скорост ще притежават молекулите, преминали по канала?
5.2.11. Да си представим, че е успяло да се заснеме на кинолента движението на молекули газ, чиято функция на разпределение по скорости е f (v).
а. Намерете функцията на разпределение на „частиците“ — изображенията на молекулите на газа върху екрана по скорости, ако увеличението, с което изображението от кинолентата се проектира върху екрана, е l.
б. При възпроизвеждане на записа кинолентата започва да се превърта k пъти по-бързо, отколкото при заснемането. Намерете функцията на разпределение на „частиците“ по скорости в този случай.
5.2.12. Скоростите на частици, движещи се в поток, имат една и съща посока и лежат в интервала от v₀ до 2v₀. Графиката на функцията на разпределение на частиците по скорости има вид на правоъгълник. На колко е равна стойността на функцията на разпределение? Как се променя функцията на разпределение, ако върху частиците в продължение на време τ по посока на скоростта им действа сила F? Масата на всяка частица е m.
5.2.13*. Скоростите на частиците в сноп имат една и съща посока и лежат в интервала от v до v + ∆v (∆v ≪ v). В единица обем от снопа се намират n частици. Масата на всяка частица е m.
а. В продължение на време τ върху частиците в посока на тяхното движение действа сила F. Определете интервала от скорости и броя на частиците в единица обем след действието на силата.
б. Определете интервала от скорости и броя на частиците в единица обем след преминаване през област, където на разстояние l по посока на движението върху частиците е действала сила F.
5.2.14*. а. Нека е създаден сноп от еднакви молекули с функция на разпределение
p
f (vx) = 2 α/π exp (−αvx²), α > 0.
Масата на молекулата е m. Как ще се измени броят на молекулите в единица обем, ако снопът премине през област с дължина l, в която върху всяка молекула действа спираща сила F?
б. Плътността на частиците близо до повърхността на Земята е ρ₀, тяхната температура е T, а масата на частиците е m. Частиците имат максуелово разпределение по скорости. Определете плътността на частиците и разпределението на частиците по скорости на височина h над Земята.
5.2.15. На височина 3 km над повърхността на Земята в 1 cm³ въздух се съдържат приблизително 10² прашинки, а при самата повърхност — приблизително 10⁵. Определете средната маса на прашинка и оценете нейния размер, предполагайки, че плътността на прашинката е 1,5 g/cm³. Температурата на въздуха е 27 °C.
5.2.16. При повърхността на Земята молекулите на хелия са почти 10⁵ пъти, а на водорода — почти 10⁶ пъти по-малко, отколкото молекулите на азота. На каква височина броят на молекулите на хелия ще бъде равен на броя на молекулите на азота? На водорода? Приемете средната температура на атмосферата за 0 °C.
5.2.17*. Изпарението на течност може да се разглежда като „напускане“ на нейната повърхност от бързи молекули, т.е. тези молекули, чиято кинетична енергия е по-голяма от енергията на връзка на молекулите в течността. Изпарението на течността спира веднага щом броят на напускащите молекули се изравни с броя на молекулите, които се връщат в течността от нейните пари. Парата, състояща се от същите молекули като течността, се нарича „наситена пара“, ако се намира в равновесие с течността.
а. Оценете броя на молекулите в единица обем наситена пара при температура T, ако моларната топлина на изпарение на течността е q, а броят на молекулите в единица обем на течността е n₀. Молекулите в течността и нейната газова фаза (в парата) имат максуелово разпределение по скорости.
б. При температура 100 °C моларната топлина на изпарение на водата е около 4 · 10⁴ J/mol. Оценете броя на молекулите вода в наситената пара при 100 °C.