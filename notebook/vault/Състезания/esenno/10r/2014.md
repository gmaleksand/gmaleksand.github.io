[[Състезания/esenno/10/2013|◂ 2013]] | [[Състезания/esenno/10/2014|условия]] | [[Състезания/esenno/10/2015| 2015 ▸]]

**Задача 1. Пързаляне с шейна.**

**а)** Шейната се движи равноускорително с ускорение $a_1 = g(\sin\alpha - k\cos\alpha)$ и нулева начална скорост. \[0,5 т\] Следователно, изминатият път до подножието на склона е $s_1 = \frac{h_0}{\sin\alpha} = \frac{a_1 t^2}{2} = \frac{g(\sin\alpha - k\cos\alpha)t^2}{2}$ \[0,5 т\], т.е. $k = \tan\alpha - \frac{2h_0}{\sin\alpha \cos\alpha gt^2} = \frac{17}{49\sqrt{3}} \approx 0,20$. \[1 т\]

**б)** Скоростта в подножието на склона е $v_1 = a_1 t = g(\sin\alpha - k\cos\alpha)t = \frac{2h_0}{t \sin\alpha}$. \[0,5 т\] При преминаване на хоризонталния участък на шейната действа постоянна сила на триене $f = kmg$, насочена обратно на посоката на движение. \[0,5 т\] Съществува следната връзка между скоростта в подножието на склона $v_1$ и скоростта в края на хоризонталния участък $v_2$:
$\frac{mv_1^2}{2} = \frac{mv_2^2}{2} + kmgl$ \[0,5 т\], откъдето $l = \frac{v_1^2 - v_2^2}{2kg} = \frac{v_1^2(1 - 0,8^2)}{2kg} = \frac{0,72h_0^2}{kgt^2 \sin^2\alpha} \approx 12 \text{ m}$. \[1,5 т\]

**в)** При движението по склона с неизвестен наклон на шейната действа постоянна сила на триене $f = kmg\cos\beta$, насочена обратно на посоката на движение. \[0,5 т\] Използваме следната връзка между скоростта в подножието на склона $v_2$ и максималната височина на издигане $h$:
$\frac{mv_2^2}{2} = mgh + kmg\cos\beta \frac{h}{\sin\beta} = mgh + kmgh\cot\beta$. \[0,5 т\] Още едно уравнение следва от условието работата на силата на триене да е равна на изменението на механичната енергия от началото на изкачването на склона с наклон $\beta$ до момента на окончателно спиране на шейната:

$\frac{mv_2^2}{2} = 2kmgh\cot\beta + kmgl$. \[0,5 т\] От тези две уравнения се получава, че

$h = \frac{1}{2}\left(\frac{v_2^2}{2g} + kl\right) = \frac{v_1^2}{4g} = \frac{h_0^2}{gt^2 \sin^2\alpha} = \frac{kl}{0,72} \approx 3,3 \text{ m}$. \[1,5 т\] От уравненията следва също така, че
$\tan\beta = \frac{k}{0,28} \approx 0,71$. \[0,5 т\] Окончателно: $\beta \approx 36^\circ$. \[0,5 т\]

**г)** Работата $A_f$ може да се намери от условието работата на силата на триене да е равна на изменението на механичната енергия от началото на първото спускане до окончателния край на движението:

$mgh_0 = kmgh\cot\alpha + kmgl + 2kmgh\cot\beta + kmgl = A_f = 4 \text{ kJ}$. \[1 т.\]

**Задача 2. Заредени топчета.**

**а)** Интензитетът в точката на окачване е равен на векторната сума на интензитетите, създавани от отделните заряди. \[0,5 т\] Поради симетрията в разположението на зарядите интензитетът е насочен вертикално нагоре и има големина $E = 2\frac{kq}{l^2}\cos 30^\circ = \frac{\sqrt{3}kq}{l^2}$. \[1 т\]
Електричният потенциал е сума на потенциалите, създавани от зарядите в точката: $U = \frac{2kq}{l}$. \[0,5 т\]

**б)** От условието за равновесие на топчетата, когато долната нишка още не е прерязана, получаваме две уравнения: $\frac{kq^2}{l^2} - T_1 \cos 60^\circ - T_2 = 0$ \[0,5 т\] и $mg - T_1 \sin 60^\circ = 0$ \[0,5 т\], където с $T_1$ и $T_2$ сме означили големините на силите на опън на горните и долната нишки, съответно. Прерязването на нишката води до изчезване на члена $T_2$ в първото уравнение, при което ускорението в този момент ще има големина $a = \frac{kq^2}{ml^2} - \frac{T_1 \cos 60^\circ}{m} = \frac{T_2}{m}$. \[0,5 т\] Изискването максималната височина на издигане на топчетата да е височината на точката на окачване се изразява чрез следното уравнение (като използваме и закона за запазване на енергията):
$\frac{kq^2}{l} - 2mgh = \frac{kq^2}{2l}$ \[0,5 т\], където $h = l \sin 60^\circ = \frac{\sqrt{3}l}{2}$ (избираме нулевото ниво на гравитационната потенциална енергия да е при точката на окачване). Така получаваме връзката $\frac{kq^2}{l^2} = 2\sqrt{3}mg$ \[0,5 т\], която заедно с горните две уравнения ни дава, че $T_2 = \frac{5mg}{\sqrt{3}}$ \[0,5 т\], т.е. $a = \frac{5g}{\sqrt{3}} \approx 29 \text{ m/s}^2$. \[1 т\]

**в)** Когато топчетата са в най-горно положение, скоростта им е нула, и от условието за равновесие в радиално направление получаваме $T = \frac{kq^2}{4l^2} = \frac{\sqrt{3}mg}{2}$ \[1 т\], откъдето следва, че
$m = \frac{2T}{\sqrt{3}g} \approx 0,23 \text{ kg}$ \[0,5 т\], а $q = 2l\sqrt{\frac{T}{k}} \approx 15 \mu C$. \[0,5 т\]

**г)** Използваме закона за запазване на енергията, който дава: $\frac{kq^2}{l} - \frac{2\sqrt{3}mgl}{2} = \frac{2mv^2}{2} + \frac{kq^2}{\sqrt{2}l} - \frac{2mgl}{\sqrt{2}}$ \[1 т\], откъдето следва, че $v = \sqrt{gl(\sqrt{2} + \sqrt{3} - \sqrt{6})} \approx 1,9 \text{ m/s}$. \[1 т\]

**Задача 3. Електрически вериги.**

**а)** Еквивалентният вид на веригите е показан на фиг. 3 и фиг. 4. Общото съпротивление на веригата във фиг. 3 е $R'_{AB} = \frac{R(2R + 3R')}{3(R + R')}$ \[1 т\], а съпротивлението във фиг. 4 е $R''_{AB} = \frac{(R + 2R)(2R' + R')}{3(R + R')} = \frac{3RR'}{R + R'}$. \[1 т\]

**б)** Мощността, която се отделя във веригата, е $P = \frac{E^2}{R_{AB}}$. \[0,5 т\] Така получаваме две уравнения за неизвестните съпротивления $R$ и $R'$:
$\frac{R(2R + 3R')}{3(R + R')} = \frac{E^2}{P_1} = 45 \Omega$ \[0,5 т\] и $\frac{3RR'}{R + R'} = \frac{E^2}{P_2} = 90 \Omega$. \[0,5 т\] Т.е. $R(2R + 3R') = 135(R + R')$ и $RR' = 30(R + R')$. Изразяваме, например, $R'$ от второто уравнение: $R' = \frac{30R}{R - 30}$ \[0,5 т\], и го заместваме в първото уравнение \[0,5 т\], при което получаваме, че $R = 52,5 \Omega$. \[1 т\] Накрая намираме, че $R' = 70 \Omega$. \[0,5 т\]

**в)** Затварянето на ключовете води до липса на ток през резистора със съпротивление $2R'$. Т.е. еквивалентните схеми изглеждат по следния начин: \[1 т\]
Еквивалентните съпротивления са $\frac{R(2R + R')}{3R + R'}$ \[0,5 т\] и $\frac{3RR'}{3R + R'}$ \[0,5 т\], съответно. За отделените мощности във веригите се получават $P'_1 = \frac{E^2(3R + R')}{R(2R + R')} \approx 22,3 \text{ W}$ \[1 т\] и $P'_2 = \frac{E^2(3R + R')}{3RR'} \approx 18,6 \text{ W}$. \[1 т\]