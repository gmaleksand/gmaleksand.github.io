[[Състезания/esenno/10/2017|◂ 2017]] | [[Състезания/esenno/10/2018|условия]] | [[Състезания/esenno/10/2019| 2019 ▸]]

**Задача 1. Електрически измервания.** *(при вярно получени, но по друг начин, отговори ученикът получава пълния брой точки за подусловие)*

а) Тъй като амперметърът е идеален, неговото съпротивление е пренебрежимо (т.е. 0) и съответно напрежението на двата му края също е нула. \[0.2 т.]\

При отворен прекъсвач напрежението върху резистора $R_1$ е $U_{10} = E - U_{V0}$, \[0.5 т.]\ а токът през него е равен на тока през амперметъра: $I_{10} = I_{A0}$. \[0.3 т.]\ Следователно съпротивлението му е

$R_1 = \frac{U_{10}}{I_{10}} = \frac{E - U_{V0}}{I_{A0}} =$ \[0.5 т.]\ $\frac{9,00\text{ V} - 6,00\text{ V}}{1,00 \cdot 10^{-3}\text{ A}} = 3000\ \Omega$. \[0.5 т.]\

б) Напрежението $U_{20}$ върху резистора $R_2$ е равно на $U_{V0}$. \[0.2 т.]\ Токът през резистора $R_2$ е равен на разликата на токовете през резисторите $R_4$ и $R_1$, $I_{20} = I_{40} - I_{10}$. \[0.5 т.]\ Токът $I_{40}$ през резистора $R_4$ е $I_{40} = \frac{U_{V0}}{R_4}$. \[0.3 т.]\ Тогава $R_2 = \frac{U_{20}}{I_{20}} = \frac{E - U_{V0}}{\frac{U_{V0}}{R_4} - I_{A0}} =$ \[0.5 т.]\ $\frac{9,00\text{V} - 6,00\text{V}}{\frac{6,00\text{V}}{1000\ \Omega} - 1,00 \cdot 10^{-3}\text{A}} = 600\ \Omega$. \[0.5 т.]\

в) При затворен прекъсвач, измереният ток $I_{A1}$ от амперметъра е равен на разликата на токовете, течащи през резисторите $R_4$ и $R_2$: $I_{A1} = I_{41} - I_{21}$. \[0.5 т.]\ Тези токове могат да се определят от напреженията върху резисторите $R_4$ и $R_2$: $I_{41} = \frac{U_{V1}}{R_4}$ \[0.5 т.]\, $I_{21} = \frac{E - U_{V1}}{R_2}$. \[0.5 т.]\ Следователно $I_{A1} = \frac{U_{V1}}{R_4} - \frac{E - U_{V1}}{R_2} =$ \[0.5 т.]\ $\frac{3,00\text{V}}{1000\ \Omega} - \frac{9,00\text{V} - 3,00\text{V}}{600\ \Omega} = -7,00\text{ mA}$ \[0.5 т.]\

(Сега токът през амперметъра тече в обратна посока \[0.5 т.]\).

г) Токът през резистора $R_3$ е равен на разликата на токовете, течащи през резистора $R_1$ и амперметъра, $I_{31} = I_{11} - I_{A1}$. \[0.5 т.]\ Напрежението върху резистора $R_3$ е равно на напрежението върху волтметъра, $U_{31} = U_{V1}$. \[0.5 т.]\ Токът $I_{11}$ през резистора $R_1$ е $I_{11} = \frac{E - U_{V1}}{R_1}$. \[0.5 т.]\ Следователно $R_3 = \frac{U_{31}}{I_{31}} = \frac{U_{V1}}{I_{11} - I_{A1}} = \frac{U_{V1}}{\frac{E - U_{V1}}{R_1} - I_{A1}} =$ \[0.5 т.]\ $\frac{3,00\text{V}}{\frac{9,00\text{V} - 3,00\text{V}}{3000\ \Omega} - (-7,00 \cdot 10^{-3}\text{A})} = \frac{1000}{3}\ \Omega \approx 333\ \Omega$. \[1.0 т.]\

**Задача 2. Магнитни взаимодействия.**

а) Тъй като постоянният ток в късата и дългата пръчка тече в обратни посоки, между тях ще възникне сила на отблъскване. Тя е равна на $F(r) = B(r)IL$, \[1 т.]\ където $r$ е разстоянието между тях, а $B(r) = \frac{\mu_0 I}{2\pi r}$. При свиване на всяка от пружините с $x$, на късата пръчка ще действа и еластична сила $F_{ел} = 2kx$. \[1 т.]\ Когато пръчката е в равновесие, $2kx = \frac{\mu_0 I^2 L}{2\pi(d+x)}$. Решавайки това уравнение спрямо $x$, получаваме $x^2 + dx - \frac{\mu_0 I^2 L}{4\pi k} = 0$. \[1 т.]\ Положителният корен на това квадратно уравнение е $x = \frac{d}{2} \left( -1 + \sqrt{1 + \frac{\mu_0 I^2 L}{\pi k d^2}} \right)$. \[1 т.]\

Замествайки с дадените стойности, $x = \frac{1\text{ cm}}{2} \left( -1 + \sqrt{1 + \frac{4\pi \cdot 10^{-7}\frac{\text{H}}{\text{m}} \cdot 10^2 \text{A}^2 \cdot 1\text{m}}{\pi \cdot 0,05 \frac{\text{N}}{\text{m}} \cdot 10^{-4} \text{m}^2}} \right) = \frac{1\text{ cm}}{2} (-1 + \sqrt{1 + 8}) = 1,0\text{ cm}$. \[0.5 т.]\ Разстоянието между двете пръчки ще бъде $d_1 = d + x = 2,0\text{ cm}$. \[0.5 т.]\

б) Трептенето на пръчката се извършва единствено под действието на еластичните сили, с които пружините действат на пръчката. Тъй като при свиване на пружините с $x$, еластичната сила е $F_{ел} = 2kx$, то честотата е $\nu = \frac{1}{2\pi}\sqrt{\frac{2k}{m}} =$ \[0.5 т.]\ $\frac{1}{2\pi}\sqrt{\frac{2 \cdot 0,05 \text{ N/m}}{2 \cdot 10^{-3} \text{kg}}} = \frac{\sqrt{50}}{2\pi}\text{ Hz} \approx 1,1\text{ Hz}$. \[0.5 т.]\

в) При протичане на променливия ток във веригата, силата която ще действа между двете пръчки (при разстояние $r$ между тях), е $F(t) = \frac{\mu_0 I(t)^2 L}{2\pi r} = \frac{\mu_0 I_0^2 (\sin(2\pi \nu_0 t))^2 L}{2\pi r} =$ \[0.5 т.]\ $\frac{\mu_0 I_0^2 L}{2\pi r} \frac{1}{2}(1 - \cos(2\pi 2\nu_0 t)) = \frac{\mu_0 I_0^2 L}{4\pi r} - \frac{\mu_0 I_0^2 L}{4\pi r} \cos(2\pi 2\nu_0 t) =$ \[0.5 т.]\ $F_0 + F_1(t)$. $F_0$ е постоянна сила, докато $F_1(t)$ е бързопроменяща се сила, която си променя посоката с голяма честота ($2\nu_0 = 100\text{ Hz}$). Нейният ефект върху пръчката, усреднен по времето, е нула. Следователно ефектът върху пръчката е действието на постоянната сила $F_0$. Така този случай се свежда до разгледания в подусловие а), но сега „постоянният ток“ във веригата е всъщност ефективната стойност на променливия ток $\frac{I_0}{\sqrt{2}}$. Така в този случай отместването на пръчката ще бъде $x_1 = \frac{d}{2} \left( -1 + \sqrt{1 + \frac{\mu_0 I_0^2 L}{2\pi k d^2}} \right) =$ \[0.5 т.]\ $\frac{1\text{ cm}}{2} (-1 + \sqrt{1 + 4}) \approx 0,6\text{ cm}$. Разстоянието между двете пръчки ще бъде $d_2 = d + x_1 \approx 1,6\text{ cm}$. \[0.5 т.]\

г) Качествената графика на зависимостта на силата $F(t)$ на магнитното взаимодействие между двете пръчки от времето $t$ изглежда така: \[1 т.]\ *(следва графика)*

д) Резонанс ще се наблюдава, когато честотата на външната сила съвпада със собствената честота на трептящата система. Обаче, при честота на променливия ток $\nu_1$, честотата на външната сила е $2\nu_1$. \[0.5 т.]\ Собствената честота $\nu$ е намерена в подусловие б). Следователно $\nu_1 = \frac{\nu}{2} \approx 0,56\text{ Hz}$. \[0.5 т.]\

**Задача 3. Трептене на плаващо тяло.**

а) При равновесие на тялото, плаващо на повърхността на течността, силата на тежестта му се уравновесява с действащата му Архимедова сила, \[1 т.]\ т.е. $\rho_1 S_1 h g = \rho_0 S_1 x g$, \[1 т.]\ откъдето $x = h \frac{\rho_1}{\rho_0}$. \[1 т.]\

б) Нека тялото е натиснато надолу на разстояние $y$ спрямо равновесното му положение. Резултантната сила, която ще му действа, ще е разликата на Архимедовата сила и силата на тежестта му, $F = \rho_0 S_1 (x + y) g - \rho_1 S_1 h g = \rho_0 S_1 y g$. \[1 т.]\ Вижда се, че силата $F$ е пропорционална на отклонението $y$, с коефициент на пропорционалност $k = \rho_0 S_1 g$. \[1 т.]\ Следователно тялото ще извършва хармонични трептения с период $T = 2\pi \sqrt{\frac{m}{k}} = 2\pi \sqrt{\frac{\rho_1 S_1 h}{\rho_0 S_1 g}} = 2\pi \sqrt{\frac{\rho_1 h}{\rho_0 g}}$. \[1 т.]\

в) Прилагайки получената в подусловие б) формула, $T_л = 2\pi \sqrt{\frac{\rho_1 h}{\rho_0 g}} = 2\pi \sqrt{\frac{917 \text{ kg/m}^3 \cdot 100\text{ m}}{1027 \text{ kg/m}^3 \cdot 9,81 \text{ m/s}^2}} \approx 19,0\text{ s}$. \[1 т.]\

г) Нека тялото е натиснато надолу на разстояние $y$ спрямо равновесното му положение. Тогава обаче, тъй като течността е несвиваема, нивото ѝ ще се отмести нагоре на разстояние $z$, такова че $S_1 y = (S_0 - S_1)z$. Следователно $z = y \frac{S_1}{S_0 - S_1}$. Резултантната сила, която ще действа на тялото, ще е разликата на Архимедовата сила и силата на тежестта му, $F = \rho_0 S_1 (x + y + z) g - \rho_1 S_1 h g = \rho_0 S_1 y g \frac{S_0}{S_0 - S_1}$. \[1 т.]\ Вижда се, че силата $F$ е пропорционална на отклонението $y$, с коефициент на пропорционалност $k = \rho_0 S_1 g \frac{S_0}{S_0 - S_1}$. \[1 т.]\ Следователно тялото ще извършва хармонични трептения с период $T_ч = 2\pi \sqrt{\frac{m}{k}} = 2\pi \sqrt{\frac{\rho_1 S_1 h (S_0 - S_1)}{\rho_0 S_1 g S_0}} = 2\pi \sqrt{\frac{\rho_1 h (S_0 - S_1)}{\rho_0 g S_0}} = 2\pi \sqrt{\frac{\rho_1 h (1 - \frac{S_1}{S_0})}{\rho_0 g}}$. \[1 т.]\