**Задача 1. Трупчета на нишка**

**а)** Освен външната сила $F$ и силата на опън на нишката, при движението на трупчетата трябва да отчетем и силите на триене. На долното трупче действа не само силата на триене $f_1 = k(m_1 + m_2)g$ \[0,3 т.]\ с повърхността, но също така и силата на триене $f_2 = km_2g$ \[0,2 т.]\ с горното трупче. На горното трупче действа само силата на триене $f_2$ обратно на движението му. Когато дърпаме *долното* трупче надясно със сила $F$, от II принцип на Нютон следват уравненията: $F - T_д - f_1 - f_2 = m_1a$ \[0,5 т.]\ (за долното трупче) и $T_д - f_2 = m_2a$ \[0,5 т.]\ (за горното трупче). От друга страна, когато дърпаме *горното* трупче надясно със същата сила $F$, от II принцип на Нютон следват уравненията: $T_г - f_1 - f_2 = m_1a$ \[0,5 т.]\ (за долното трупче) и $F - T_г - f_2 = m_2a$ \[0,5 т.]\ (за горното трупче). Като използваме условието $T_г = 2T_д$, може да получим, че външната сила $F = \frac{6km_2^2g}{2m_2 - m_1}$ \[1 т.]\, а големината на ускорението на трупчетата е $a = \frac{km_1g}{2m_2 - m_1}$ \[1 т.]\.

**б)** Първоначално силата на опън на нишката е $T_г = f_1 + f_2 + m_1a = \frac{4km_2^2g}{2m_2 - m_1}$. \[0,5 т.]\ Нека да означим силата на опън при равномерно движение с $T_p$. Системата се движи равномерно, ако ускорението на трупчетата е нула, т.е. $T_p = f_1 + f_2 = k(m_1 + 2m_2)g$. \[0,5 т.]\ По условие $T_г = 3T_p$, откъдето следва, че $3m_1^2 = 8m_2^2$, т.е. $\frac{m_2}{m_1} = \frac{\sqrt{6}}{4} \approx 0,61$. \[1 т.]\

**в)** След прерязването на нишката уравнението на Нютон за движението на горното трупче придобива вида: $F_p - f_2 = m_2a'$. \[0,5 т.]\ От уравненията по-горе следва, че силата $F_p = f_1 + 2f_2 = k(m_1 + 3m_2)g$ \[0,5 т.]\, откъдето $k = \frac{m_2a'}{(m_1 + 2m_2)g} = \frac{(3 - \sqrt{6})a'}{2g} \approx 0,11$ \[1 т.]\. Ускорението $a = \frac{km_1g}{2m_2 - m_1} = \frac{m_1m_2a'}{4m_2^2 - m_1^2} = \frac{\sqrt{6}a'}{2} \approx 4,9 \text{ m/s}^2$. \[0,5 т.]\

**г)** Външната сила $F = \frac{6km_2^2g}{2m_2 - m_1} = \frac{6m_2^3a'}{4m_2^2 - m_1^2} = \frac{9\sqrt{6}m_1a'}{8} \approx 11 \text{ N}$ \[0,5 т.]\, докато силата $F_p = k(m_1 + 3m_2)g = \frac{m_2(m_1 + 3m_2)a'}{m_1 + 2m_2} = \frac{(5\sqrt{6} - 6)m_1a'}{8} \approx 3,1 \text{ N}$ \[0,5 т.]\.

**Задача 2. Трептяща система**

**а)** Началната еластична потенциална енергия на пружината е $E_{п0} = \frac{k(\Delta x_0)^2}{2}$ \[0,5 т.]\, откъдето $k = \frac{2E_{п0}}{(\Delta x_0)^2} = 100 \text{ N/m}$. \[0,5 т.]\

**б)** Външната сила се уравновесява от еластичната сила: $F = k\Delta x_0 = \frac{2E_{п0}}{\Delta x_0} = 8 \text{ N}$. \[1 т.]\

**в)** Съдът има максимално ускорение в положенията на максимално свиване или разтягане на пружината. \[0,5 т.]\ Тогава $(m + M)a_{\text{max}} = k\Delta x_0$, откъдето $m + M = \frac{k\Delta x_0}{a_{\text{max}}} = \frac{2E_{п0}}{\Delta x_0 a_{\text{max}}}$. \[1 т.]\ От закона за запазване на пълната механична енергия $E$ на системата следва, че скоростта на съда е максимална, когато пружината е неразтегната и съответно тогава няма еластична потенциална енергия: $E = \frac{(m + M)v_{\text{max}}^2}{2} = E_{п0}$. \[1 т.]\ Следователно $v_{\text{max}} = \sqrt{\frac{2E_{п0}}{m + M}} = \sqrt{\Delta x_0 a_{\text{max}}} = 0,4 \text{ m/s}$. \[1 т.]\

**г)** Първоначалният период на трептене е $T = 2\pi\sqrt{\frac{m + M}{k}}$. \[0,3 т.]\ След премахването на теглилката съдът трепти с период $T' = 2\pi\sqrt{\frac{M}{k}}$ \[0,2 т.]\. Следователно $\sqrt{\frac{M}{m + M}} = \frac{1}{2} \sqrt{\frac{M}{k} / \frac{m + M}{k}}$ и $M = \frac{m + M}{4} = \frac{E_{п0}}{2\Delta x_0 a_{\text{max}}} = 1 \text{ kg}$. \[1 т.]\ Оттук $m = 3M = \frac{3E_{п0}}{2\Delta x_0 a_{\text{max}}} = 3 \text{ kg}$. \[1 т.]\

**д)** Когато пружината е наполовина разтегната спрямо нейното максимално разтегнато състояние, пълната механична енергия на трептящата система е $E = \frac{Mv'^2}{2} + \frac{k}{2}(\frac{\Delta x_0}{2})^2 = \frac{Mv'^2}{2} + \frac{E_{п0}}{4} = E_{п0}$. \[1 т.]\ Следователно получаваме, че $v' = \sqrt{\frac{3E_{п0}}{2M}} = \sqrt{3\Delta x_0 a_{\text{max}}} \approx 0,7 \text{ m/s}$. \[1 т.]\

**Задача 3. Електрически вериги (задачата се състои от две независими части)**

**Част I** Електрическата верига може да се представи еквивалентно по начина, показан на фигурата вляво. Горните двойки от успоредно свързани резистори са еквивалентни на резистор със съпротивление $2(R_0/2) = R_0$. \[0,5 т.]\ Оттук следва, че съпротивлението между точките **A** и **B** е $R_{AB} = R_0/3$. \[0,5 т.]\ Ако премахнем проводника между точките **C** и **D**, ще получим веригата по-горе вдясно. \[1 т.]\ Съпротивлението на оградената част от веригата е $\frac{2R_0(R_0/2)}{2R_0 + R_0/2} = \frac{2R_0}{5}$. \[0,5 т.]\ Еквивалентното съпротивление между точките **A** и **B** ще бъде $R'_{AB} = \frac{R_0(7R_0/5)}{R_0 + 7R_0/5} = \frac{7R_0}{12}$ \[0,5 т.]\, т.е. съпротивлението нараства $\frac{R'_{AB}}{R_{AB}} = \frac{7}{4} = 1,75$ пъти \[0,5 т.]\.

**Част II а)** Може да се съобрази, че волтметърът показва напрежението върху двата най-десни резистора, като токът през тях е същият като тока през амперметъра. Следователно $U = 3IR$ \[1 т.]\ и $R = \frac{U}{3I} = 10 \text{ }\Omega$ \[0,5 т.]\. Съпротивлението на оградената част от веригата (вж. фигурата вляво) е $R_{\text{огр}} = \frac{3R(R/2)}{3R + R/2} = \frac{3R}{7}$. \[0,5 т.]\ Еквивалентното съпротивление на веригата е $R_{\text{екв}} = R + \frac{R R_{\text{огр}}}{R + R_{\text{огр}}} = R + \frac{R(3R/7)}{R + 3R/7} = R + \frac{3R}{10} = \frac{13R}{10}$. \[0,5 т.]\ Токът през батерията е $I_\mathcal{E} = \frac{\mathcal{E}}{R_{\text{екв}}} = \frac{10\mathcal{E}}{13R} = \frac{30\mathcal{E}}{13U} I$. \[0,5 т.]\ От друга страна, $I_\mathcal{E} = \frac{10I}{3}$ \[0,5 т.]\, т.е. $\mathcal{E} = \frac{13U}{3} = 13 \text{ V}$ \[0,5 т.]\.

**б)** Откачването на амперметъра е еквивалентно на откачване на двата най-десни резистора, тъй като през тях вече няма да тече ток. \[0,5 т.]\ По този начин веригата ще има съпротивление $R'_{\text{екв}} = R + \frac{R(R/2)}{R + R/2} = \frac{4R}{3}$ \[0,5 т.]\ и токът през батерията ще бъде $I'_\mathcal{E} = \frac{\mathcal{E}}{R'_{\text{екв}}} = \frac{13U}{4R} = \frac{39}{4} I$ \[0,5 т.]\. Процентното намаление на тока през батерията е $\frac{I_\mathcal{E} - I'_\mathcal{E}}{I_\mathcal{E}} = \frac{1}{40} = 2,5\%$. \[1 т.]\