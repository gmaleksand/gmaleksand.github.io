[[Състезания/esenno/11/2017|◂ 2017]] | [[Състезания/esenno/11/2018|условия]] | [[Състезания/esenno/11/2019| 2019 ▸]]

**Задача 1. Снежни топки (двете части на задачата са независими)**

**Част А** В координатната система на фигурата вляво законът за движение на снежната топка е: $x(t) = v_0 \cos \alpha \cdot t$, $y(t) = v_0 \sin \alpha \cdot t - \frac{gt^2}{2}$, където $t$ е изминалото време от хвърлянето на топката. \[1 т.\] Максималната височина на издигане се определя от условието за нулиране на скоростта по $y$: $v_0 \sin \alpha - g t_{ymax} = 0$, откъдето след заместване в закона за движение по $y$ следва, че $y_{max} = \frac{v_0^2 \sin^2 \alpha}{2g}$. \[1 т.\] Разстоянието $x_{max}$ от точката на хвърляне до мястото на падане на топката се определя от условието $y(t_{xmax}) = 0$, след което се замести полученото $t_{xmax} = \frac{2v_0 \sin \alpha}{g}$ в закона за движение по $x$: $x_{max} = \frac{v_0^2 \sin 2\alpha}{g}$. \[1 т.\] След като приравним $x_{max} = y_{max}$, получаваме, че $\tan \alpha = 4$, т.е. $\alpha \approx 76^\circ$. \[1 т.\]

**Част Б** Ще използваме координатна система като в Част А. Законът за движение на топката е: $x_T(t) = v_0 t$, $y_T(t) = -\frac{gt^2}{2}$, където $t$ е изминалото време от хвърлянето на топката. \[1 т.\] Законът за движение на Георги е: $x_G(t) = (L + ut) \cos \beta$, $y_G(t) = -(L + ut) \sin \beta$. \[1 т.\] За да може снежната топка да уцели Георги, трябва $x_T(t') = x_G(t')$ и $y_T(t') = y_G(t')$. \[0,5 т.\] Оттук $v_0 t' = (L + ut') \cos \beta$ и $-\frac{gt'^2}{2} = -(L + ut') \sin \beta$. \[0,5 т.\] От второто уравнение следва, че търсеното време на полет $t' = \frac{u \sin \beta + \sqrt{u^2 \sin^2 \beta + 2gL \sin \beta}}{g} \approx 1,5\text{ s}$. \[2 т.\] Съответно получаваме, че търсената начална скорост е $v_0 = \frac{(L + ut') \cos \beta}{t'} = u \cos \beta + \frac{gL \cos \beta}{u \sin \beta + \sqrt{u^2 \sin^2 \beta + 2gL \sin \beta}} = \frac{1}{2}(u \cos \beta + \text{ctg } \beta \sqrt{u^2 \sin^2 \beta + 2gL \sin \beta}) \approx 13\text{ m/s}$. \[1 т.\]

**Задача 2. Кондензатори (двете части на задачата са независими)**

**Част А** Еквивалентната схема на свързване е дадена на фигурата вляво. \[1,5 т.\] Капацитетът между краищата на веригата е $C = C_2 + \frac{2C_1 C_2}{2C_1 + C_2} = 3\text{ mF}$. \[1,5 т.\]

**Част Б а)** Преди отстраняването на преградата кондензаторът може да се представи като система от два последователно свързани кондензатора, както е показано на по-горната фигура вляво. \[0,5 т.\] Капацитетът в този случай е $C_I = \frac{\varepsilon \varepsilon_0 S}{\varepsilon d - (\varepsilon - 1)x}$. \[1 т.\] След като преградата е махната, кондензаторът е еквивалентен на системата от два успоредно свързани кондензатора, която е показана на по-долната фигура вляво. \[0,5 т.\] Площта $S_x$ на частта от електродите, която е залята от диелектричната течност, се получава от условието за запазване на обема на диелектрика: $xS = dS_x$. \[0,5 т.\] Капацитетът придобива вида $C_{II} = \frac{\varepsilon_0 S}{d} (1 + \frac{(\varepsilon - 1)x}{d})$. \[0,5 т.\] Дадено е, че $C_{II} = 2C_I$. Получаваме, че $\frac{\varepsilon_0 S}{d} (1 + \frac{(\varepsilon - 1)x}{d}) = \frac{2 \varepsilon \varepsilon_0 S}{\varepsilon d - (\varepsilon - 1)x}$. Оттук следва квадратно уравнение за $x$ от вида $(\varepsilon - 1)^2 x^2 - (\varepsilon - 1)^2 dx + \varepsilon d^2 = 0$. \[0,5 т.\] Т.е. $x = \frac{\varepsilon - 1 \pm \sqrt{(\varepsilon - 1)^2 - 4\varepsilon}}{2(\varepsilon - 1)} d = \frac{5 \pm 1}{10} d$. \[1 т.\] Като наложим изискването, че $x < d/2$, получаваме $x = \frac{2d}{5} = 2\text{ mm}$. \[0,5 т.\]
**б)** За така намереното $x$ в предното подусловие капацитетът на кондензатора е $C_{II} = \frac{\varepsilon_0 S}{d} (1 + \frac{(\varepsilon - 1)x}{d}) = \frac{\varepsilon_0 S}{2d} (\varepsilon + 1 - \sqrt{(\varepsilon - 1)^2 - 4\varepsilon})$. \[0,5 т.\] Зарядът на кондензатора е $q = C_{II} U = \frac{\varepsilon_0 S U}{2d} (\varepsilon + 1 - \sqrt{(\varepsilon - 1)^2 - 4\varepsilon}) \approx 0,19\text{ μC}$. \[0,5 т.\] Електричната енергия на кондензатора е $W = \frac{C_{II} U^2}{2} = \frac{\varepsilon_0 S U^2}{4d} (\varepsilon + 1 - \sqrt{(\varepsilon - 1)^2 - 4\varepsilon}) \approx 3,4\text{ μJ}$. \[1 т.\]

**Задача 3. Електрическа верига**

**а)** Еквивалентна схема на дадената електрическа верига е представена на фигурата вляво. \[1 т.\] Съпротивлението, което ще се измери между точките **A** и **D**, е равно на $R_{AD} = \frac{8R}{13}$. \[3 т.\]

**б)** След свързването на батерията към веригата общото еквивалентно съпротивление ще стане $R_{екв} = R_{AD} + r = \frac{8R}{13} + r$. \[0,5 т.\] Съответно токът през батерията ще бъде $I = \mathcal{E} / R_{екв} = \mathcal{E} / (\frac{8R}{13} + r)$. \[0,5 т.\] Оттук напрежението между точките **A** и **D** ще бъде $U_{AD} = \mathcal{E} - Ir = \frac{8R\mathcal{E}}{8R + 13r}$. \[1 т.\] През резистора между точките **C** и **D** ще тече ток $I_{CD} = \frac{5U_{AD}}{8R} = \frac{5\mathcal{E}}{8R + 13r}$. \[1 т.\] Следователно напрежението между точките **C** и **E** ще бъде $U_{CE} = U_{AD} - I_{CD} R = \frac{3R\mathcal{E}}{8R + 13r}$. \[1 т.\] Окончателно, през резистора между точките **B** и **C** ще тече ток $I_{BC} = \frac{2U_{CE}}{3R} = \frac{2\mathcal{E}}{8R + 13r}$. \[1 т.\]

**в)** Мощността, която се отделя в резисторите, е $P = I^2 R_{AD} = \frac{104R\mathcal{E}^2}{(8R + 13r)^2}$. \[1 т.\]