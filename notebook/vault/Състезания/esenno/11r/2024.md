**Задача 1. Вълни на Дьо Бройл**

**Част А. а)** По определение дължината на вълната на Дьо Бройл е
$$\lambda = \frac{h}{mv}, \quad [0,5 \text{ т.}]$$
където $v$ е скоростта на частицата. При ускоряване от състояние на покой имаме
$$\frac{1}{2}mv^2 = W_1 - W_2 = -q_0(\varphi_1 - \varphi_2). \quad [0,5 \text{ т.}]$$
Тъй като електронът се движи по посока, обратна на посоката на силовата линия, а потенциалът намалява по посока на силовата линия, имаме $\varphi_2 > \varphi_1$, т.е. $\varphi_2 - \varphi_1 = U$. \[0,5 т.]\ Ето защо
$$mv = \sqrt{2mq_0U}, \quad [0,5 \text{ т.}]$$
при което намираме
$$\lambda = \frac{h}{\sqrt{2mq_0U}} \approx \sqrt{\frac{150}{U}} \times 10^{-9} \text{ m} = \sqrt{\frac{150}{U}} \text{ nm}. \quad [1 \text{ т.}]$$

**б)** На фиг. 1 е показана графиката на $\lambda(U)$ за указания интервал от стойности на напрежения. \[1 т.]\
*(Графика на Фиг. 1 с оси $\lambda, \text{ nm}$ и $U, \text{ V}$)*

**Част Б. а)** На фиг. 2 е показана графиката на потенциалната енергия и енергията на движение на електрона. \[1 т.]\
*(Диаграма на Фиг. 2 с нива $W(x)$, $E$, $W_2$ и области 1 и 2)*

**б)** В областта 1 енергията на частицата е само кинетична, т.е. имаме
$$E = \frac{1}{2}mv_1^2, \quad [0,5 \text{ т.}]$$
откъдето намираме
$$mv_1 = \sqrt{2mE}. \quad [0,5 \text{ т.}]$$
Следователно имаме
$$\lambda_1 = \frac{h}{\sqrt{2mE}}. \quad [0,5 \text{ т.}]$$

В областта 2 е в сила равенството
$$E = \frac{1}{2}mv_2^2 + W_2. \quad [0,5 \text{ т.}]$$
Тогава имаме
$$mv_2 = \sqrt{2m(E - W_2)}, \quad [0,5 \text{ т.}]$$
което задава
$$\lambda_2 = \frac{h}{\sqrt{2m(E - W_2)}}. \quad [0,5 \text{ т.}]$$

Относителният показател на пречупване $n = n_2/n_1$ се определя с формулата
$$\lambda_2 = \left[ \frac{h}{\sqrt{2m(E - W_2)}} \right] \times \frac{\sqrt{2mE}}{h} \times \lambda_1 \rightarrow \lambda_2 = \frac{1}{\sqrt{1 - W_2/E}} \lambda_1 = \frac{\lambda_1}{n}. \quad [1 \text{ т.}]$$
Така намираме
$$n = \sqrt{1 - W_2/E} \approx 0,63. \quad [1 \text{ т.}]$$

**Задача 2. Трептене**

**Част А.** В началното си положение металното топче няма индуциран заряд. \[0,5 т.]\ При отклонение наляво върху лявата му половина се индуцира отрицателен заряд, а върху дясната – положителен. \[0,5 т.]\ Привлича се от пластината с положителен заряд, \[0,5 т.]\ прилепва към нея, като придобива положителен заряд \[0,5 т.]\ и се отблъсква. \[0,5 т.]\ Като достигне отрицателно заредената пластина, зарядът на топчето се неутрализира, \[0,5 т.]\ то придобива отрицателен заряд и се отблъсква от нея. \[0,5 т.]\ Така махалото ще трепти между пластините, като ще пренася заряд. \[0,5 т.]\ Пластините постепенно ще се разреждат \[0,5 т.]\, а трептенията на махалото ще продължат до пълното им разреждане. \[0,5 т.]\

**Част Б. а)** Казваме, че една величина е много по-малка от друга, ако тя е поне десет пъти по-малка. Така $x_0/l \ll 1$, ако $x_0 \le 0,1l$. \[0,5 т.]\ Това означава, че търсеното разстояние трябва да е в интервала
$$0 < x_0 \le 5 \text{ mm}. \quad [0,5 \text{ т.}]$$

**б)** При достигнато разстояние $x_0$ (фиг. 3) се уравновесяват електричната сила
$$F_e = qE \quad [0,5 \text{ т.}]$$
и еластичната сила
$$F = k(L - l), \quad [0,5 \text{ т.}]$$
където $L = \sqrt{l^2 + x_0^2}$ \[0,25 т.]\ е дължината на разтегнатата пружина. Компонентата на еластичната сила по спицата е
$$F_x = k(L - l) \sin \alpha = k(L - l) \frac{x_0}{L} = k \left( 1 - \frac{l}{L} \right) x_0. \quad [1 \text{ т.}]$$

От условието за равновесие $F_x = F_e$, \[0,25 т.]\ след като използваме приближението за „малки“ $x_0$, имаме
$$\frac{l}{L} = \frac{1}{\sqrt{1 + (x_0/l)^2}} \approx 1 - \frac{x_0^2}{2l^2}, \quad [0,5 \text{ т.}]$$
$$x_0 = \left( \frac{2ql^2E}{k} \right)^{1/3} \approx 3,7 \text{ mm}. \quad [1 \text{ т.}]$$
Полученият резултат е в съответствие с направеното приближение.

**Задача 3. Стрелба под обсада**

**а)** Тъй като в крайната точка скоростта на гюлето по големина има същата стойност както при изстрелването му, можем да използваме обратимостта на движението и да разгледаме движение на гюлето, при което то е изстреляно от целта и се движи към крепостта като минава непосредствено над стената (фиг. 4). \[1 т.]\ Уравненията на движение на гюлето по хоризонталната и вертикалната ос са
$$x(t) = v_{0x}t = (v_0 \cos \alpha)t, \quad [1 \text{ т.}]$$
$$y(t) = v_{0y}t + \frac{a_y t^2}{2} = (v_0 \sin \alpha)t - \frac{gt^2}{2}. \quad [1 \text{ т.}]$$
Като изключим $t$, получаваме уравнението на траекторията на гюлето
$$y = x \tan \alpha - \frac{gx^2}{2v_0^2 \cos^2 \alpha}. \quad [1 \text{ т.}]$$
Когато положим $x = s$, разстоянието между целта и крепостната стена, $y = H$ и използваме формулата от условието, получаваме
$$H = s \tan \alpha - \frac{gs^2}{2v_0^2} (1 + \tan^2 \alpha). \quad [1 \text{ т.}]$$

Последното равенство може да се разглежда като квадратно уравнение за $\tan \alpha$ при зададени стойности на $H$ и $s$.
$$\tan^2 \alpha - 2 \frac{v_0^2}{gs} \tan \alpha + \left( 1 + \frac{2v_0^2H}{gs^2} \right) = 0. \quad [1 \text{ т.}]$$
Това уравнение има решение, когато дискриминантата му е неотрицателна, т.е.
$$D = \left( \frac{v_0^2}{gs} \right)^2 - \left( 1 + \frac{2v_0^2H}{gs^2} \right) \ge 0, \quad [0,5 \text{ т.}]$$
при което получаваме неравенството
$$s \le \frac{v_0^2}{g} \sqrt{1 - \frac{2gH}{v_0^2}}. \quad [0,5 \text{ т.}]$$
Следователно намираме
$$s_{\text{max}} = \frac{v_0^2}{g} \sqrt{1 - \frac{2gH}{v_0^2}} \approx 38,9 \text{ m}. \quad [1 \text{ т.}]$$

**б)** Максималната дължина $L_{\text{max}}$ на полета на гюлето съответства на ъгъл на изстрелване $\alpha = 45^\circ$, което е еквивалентно на $H = 0$. \[1 т.]\ В заключение намираме
$$L_{\text{max}} = \frac{v_0^2}{g} \approx 63,8 \text{ m}. \quad [1 \text{ т.}]$$