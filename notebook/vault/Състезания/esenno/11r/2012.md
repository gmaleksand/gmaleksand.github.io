[[Състезания/esenno/11/2011|◂ 2011]] | [[Състезания/esenno/11/2012|условия]] | [[Състезания/esenno/11/2013| 2013 ▸]]

**Задача 1. Снаряди.**

а) В хоризонтална посока снарядите се движат със скорост $v_x = v_0 \cos \alpha$ \[0.25 т\] и след време $t$ се намират в положение с координата $x(t) = v_0 \cos \alpha \cdot t$ (1.1) \[0.25 т\]. Във вертикална посока снарядите се движат със скорост $v_y(t) = v_0 \sin \alpha - gt$ \[0.25 т\] и след време $t$ се намират в положение с координата $y(t) = v_0 \sin \alpha \cdot t - \frac{gt^2}{2}$ (1.2) \[0.25 т\].
Снарядите падат на земята в момент време $t_1$, когато $y(t_1) = 0$. От (1.2) следва, че $t_1 = \frac{2v_0 \sin \alpha}{g}$ \[0.5 т\] (1.3). Замествайки в (1.1), $x(t_1) = \frac{v_0 \cos \alpha \cdot 2v_0 \sin \alpha}{g} = \frac{v_0^2}{g} \sin(2\alpha)$ (1.4) \[1 т\]. Следователно снарядът ще падне най-далеч, ако $\sin 2\beta = 1$, или $\beta = 45^\circ$ \[0.5 т\].

б) Замествайки в (1.4) с дадените стойности, $L_{max} = \frac{(600 \text{ m/s})^2}{10 \text{ m/s}^2} = 36 \text{ km}$. \[1 т\]

в) За да паднат снарядите на разстояние $l = L_{max}/2$, от (1.4) следва, че $\sin 2\delta = \frac{1}{2}$ \[1 т\], откъдето $\delta_1 = 15^\circ$ \[1 т\] и $\delta_2 = 75^\circ$. \[1 т\]

г) Интервалът от време $\Delta t$, през който трябва да се изстрелят два снаряда, единият под ъгъл $\delta_1$, а другият под ъгъл $\delta_2$ (виж подусловие в)), така че да паднат на земята едновременно, е (използвайки (1.3)) $\Delta t = \frac{2v_0}{g} (\sin 75^\circ - \sin 15^\circ) =$ \[1 т\] $= \frac{2v_0}{g} \cdot 2 \cdot \sin 30^\circ \cdot \cos 45^\circ = \frac{\sqrt{2}v_0}{g}$ \[1 т\] $\approx 84,9 \text{ s}$. \[1 т\]

**Задача 2. Леща и огледало.**

а) При преминаване през лещата на светлина от източника AB, намиращ се на разстояние $a$ от лещата L, образът $A_L B_L$, се формира на разстояние $b$ от лещата. Тези две разстояния и фокусното разстояние на лещата са свързани с формулата на тънката леща:
$\frac{1}{a} + \frac{1}{b} = \frac{1}{f}$ \[0.5 т\] (2.1) (като $b$ е положително, ако образът е отдясно на лещата). Този образ се „оглежда“ в огледалото M и дава нов образ $A_M B_M$, намиращ се на разстояние от огледалото $c = 2a - b$ \[0.5 т\] (2.2). Светлината от този образ, отново преминавайки през лещата създава образа A’B’ върху екрана M. Следователно, отново използвайки формулата на тънката леща, $\frac{1}{c+2a} + \frac{1}{3a} = \frac{1}{f}$ \[0.5 т\] (2.3). Използвайки (2.1), (2.2) и (2.3), намираме следното уравнение за $f$:
$4f^2 - 11af + 6a^2 = 0$ \[0.5 т\] (2.4), откъдето за фокусното разстояние се получават две решения: $f_1 = 2a = 40 \text{ cm}$ \[1 т\] и $f_2 = \frac{3}{4}a = 15 \text{ cm}$ \[1 т\].
б) На двата случая съответстват следните чертежи:

\[0.5 т\]

Първият случай съответства на $f_1 = 2a = 40 \text{ cm}$. Начертани са два лъча, достигащи до точка A’ на образа A’B’ върху екрана. Първият тръгва от точка А на източника успоредно на главната оптична ос \[0.5 т\], а вторият лъч тръгва от точка А на източника така, че продължението му да минава през предния фокус F \[0.5 т\].

\[0.5 т\]

Вторият случай съответства на $f_2 = \frac{3}{4}a = 15 \text{ cm}$. Начертани са два лъча, достигащи до точка A’ на образа A’B’ върху екрана. Първият тръгва от точка А на източника успоредно на главната оптична ос \[0.5 т\], а вторият лъч тръгва от точка А на източника така, че да минава през центъра на лещата. \[0.5 т\]

в) В първия случай ($f_1 = 2a = 40 \text{ cm}$) образът A’B’ е обърнат и със същата големина като източника AB. \[1.5 т\] Във втория случай ($f_2 = \frac{3}{4}a = 15 \text{ cm}$) образът е прав и 9 пъти по-голям от източника AB (определя се от подобие на триъгълници). \[1.5 т\]

**Задача 3. Фокусировка на електрони.**

а) Една примерна рисунка може да изглежда така: \[2 т\]

б) Светещото „петно“ ще има най-малки размери, ако времето $t_B$ за прелитане на електроните през областта с магнитно поле е кратно на периода $T$ на обикаляне на електроните по окръжността (винтовата линия): $t_B = nT$ (3.1) \[1 т\]

в) времето $t_B$ за прелитане на електроните през областта с магнитно поле е $t_B = \frac{l}{v_{||}} = \frac{l}{\sqrt{\frac{2eU}{m}}}$. \[0.5 т\] (3.2) Периодът $T$ на обикаляне на електроните по винтовата линия се определя от условието електроните да се движат по окръжност в равнина, перпендикулярна на магнитното поле: $\frac{mv_{\perp}^2}{r} = ev_{\perp}B$ \[0.5 т\] (3.3), откъдето $v_{\perp} = \omega r = \frac{eBr}{m}$ (3.4), или $\omega = \frac{eB}{m}$, откъдето $T = \frac{2\pi m}{eB}$. \[0.5 т\] (3.5) Замествайки (3.2) и (3.5) в условието (3.1), получаваме $\frac{l}{\sqrt{\frac{2eU}{m}}} = n \frac{2\pi m}{eB}$, откъдето $B_n = n \frac{2\pi}{l} \sqrt{\frac{2mU}{e}}$. \[0.5 т\] (3.6) Следователно най-малката стойност на магнитното поле $B_{min}$, при която светещото „петно“ е малко (електронният сноп се фокусира върху екрана) е $B_{min} = \frac{2\pi}{l} \sqrt{\frac{2mU}{e}} =$ \[0.5 т\]
$= \frac{2\pi}{0,2 \text{ m}} \sqrt{\frac{2 \cdot 9,11 \cdot 10^{-31} \text{ kg} \cdot 400 \text{ V}}{1,60 \cdot 10^{-19} \text{ C}}} = 2,12 \cdot 10^{-3} \text{ T}$. \[0.5 т\]

г) от (3.6) се вижда, че $\Delta B = B_{min}$ \[0.5 т\] $= 2,12 \cdot 10^{-3} \text{ T}$. \[0.5 т\]

д) максималната стойност $v_{\perp max}$ на напречната скорост $v_{\perp}$ на електроните може да се определи от (3.4) $v_{\perp} = \frac{eBr}{m}$, където $r \approx \frac{b}{2}$ \[0.5 т\], а $B \approx \frac{3}{2} B_{min}$ \[1 т\]. Следователно $v_{\perp max} \approx \frac{3eB_{min}b}{4m}$ \[0.5 т\] $= \frac{3 \cdot 1,60 \cdot 10^{-19} \text{ C} \cdot 2,12 \cdot 10^{-3} \text{ T} \cdot 6 \cdot 10^{-3} \text{ m}}{4 \cdot 9,11 \cdot 10^{-31} \text{ kg}} \approx 1,7 \cdot 10^6 \text{ m/s}$. \[1 т\]