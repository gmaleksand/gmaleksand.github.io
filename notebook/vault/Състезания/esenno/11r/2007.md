**Задача 2.**  
**А)** Токът във веригата е  

$$I = \frac{\varepsilon}{R_1 + R_2}.$$
  
Падът на напрежението върху резистора $R_1$ (напрежението между точките $A$ и $B$) е  

$$U_1 = R_1 I = \frac{R_1}{R_1 + R_2} \varepsilon = 20 \, \text{V}.$$
  
(1 точка)  

**б)** Двата еднакви резистора са свързани успоредно. Тяхното ефективно съпротивление е $R_1 / 2$. (1 точка)  

Напрежението между точките $A$ и $B$ е  

$$U_2 = \frac{R_1 / 2}{R_1 / 2 + R_2} \varepsilon = 12 \, \text{V}.$$
  
(1 точка)  

**в)** Кондензаторът е свързан успоредно на резистора $R_1$. Когато той е напълно зареден, през него не тече ток и напрежението му е равно на напрежението върху резистора  

$$U_1 = \frac{R_1}{R_1 + R_2} \varepsilon.$$
  
(1 точка)  

Зарядът на кондензатора е  

$$q_1 = CU_1 = \frac{CR_1}{R_1 + R_2} \varepsilon = 4 \, \text{mC}.$$
  
(1 точка)  

**г)** Напрежението на кондензатора е равно на ЕДН $\varepsilon$ на източника. Зарядът на кондензатора е  

$$q_2 = C\varepsilon = 12 \, \text{mC}.$$
  
(1 точка)  

**д)** След отварянето на ключа $K$ през източника преминава заряд $q = q_2 - q_1$ и от него се черпи енергия $q\varepsilon$. (1 точка)  

Част от тази енергия се изразходва за дозареждане на кондензатора, а останалата част се отделя като количество топлина $Q$ в резистора. От закона за запазване на енергията следва равенството

$$q\varepsilon = W_2 - W_1 + Q,$$
  
(1 точка)  

където
$$W_1 = \frac{CU_1^2}{2}, \quad W_2 = \frac{C\varepsilon^2}{2}.$$
(1 точка)

След заместване за отделеното количество топлина в резистора получаваме  

$$Q = q\varepsilon - W_2 + W_1 = \frac{C\varepsilon^2 R_2^2}{2(R_1 + R_2)^2} = 0,16 \, \text{J}.$$
(1 точка)

**Задача 3.**  

**А)** На тялото действат:  
сила на тежестта с големина $G = mg$ (1 точка),  
електрична сила $F_e = qE$ (1 точка).  

Тези две сили са взаимно перпендикулярни. Тъй като тялото се движи праволинейно и равномерно, резултатната на трите сили е нула, т.е. магнитната сила има равна големина и противоположна посока на равнодействащата сила на тежестта и електричната сила:  
$$F_m = \sqrt{(mg)^2 + (qE)^2}.$$
(1 точка)  

**б)** Магнитната сила е перпендикулярна на останатите. Има проекции само върху другите две оси:  

$$F_x = q v_y B,$$
(1 точка)  

$$F_z = q v_x B.$$
(1 точка)  

**в)** Частицата се движи като тяло, хвърлено под ъгъл спрямо хоризонта. Тъй като кинетичната енергия намалява, частицата се издига нагоре. Кинетичната енергия е минимална в най-горната точка от траекторията, която е парабола. (1 точка)  

В най-горната точка от траекторията вертикалната компонента $v_z$ на скоростта на частицата е нула. От факта, че в тази точка кинетичната енергия е равна на половината от началната кинетична енергия следва изводът, че в началния момент $v_z$ е равна на хоризонталната компонента на скоростта, т.е. в началния момент частицата се движи под ъгъл 45° спрямо хоризонта (равнината $xy$).  

Фиг. 1.

**г)** От условието резултатната сила, действаща на частицата, да е равна на нула, следват равенствата:  

$$qE = q v_y B \quad \text{и} \quad v_y = \frac{E}{B},$$
(1 точка)  

$$mg = q v_x B \quad \text{и} \quad v_x = \frac{mg}{qB}.$$
(1 точка)  

От фиг. 1 се вижда, че големината на началната скорост е  

$$v_0 = \sqrt{v_x^2 + v_y^2 + v_z^2},$$
(1 точка)  

и получаваме  
$$v_z = \sqrt{\left(\frac{E}{B}\right)^2 - \left(\frac{mg}{qB}\right)^2}.$$
(1 точка)