[[Състезания/esenno/11/2018|◂ 2018]] | [[Състезания/esenno/11/2019|условия]] | [[Състезания/esenno/11/2022| 2022 ▸]]

**Задача 1. Генериране и пренос на електрическа енергия**

а) От дефиницията следва: $Q = S \frac{\Delta x}{\Delta t} = Sv$. \[1 т.\]

б) Полезната мощност е равна на пълната механична енергия, която водата отдава на турбината за единица време, умножена с коефициента на полезно действие:

$P = \eta Q \rho \left( gH + \frac{v^2}{2} \right)$. \[2 т.\]

в) Имаме $P_R = I^2 R$ и $P = I^2 (R + R_C)$. Така: $P_R = \frac{R}{R+R_C} P$. \[3 т.\]

г) Генерираната мощност е $P = UI$. Мощността, отделена в консуматора, е $P_R = U_R I_R$. При идеален трансформатор: $U'I = U_R I_R$, където $U'$ и $U_R$ са съответно напреженията в първичната и вторичната намотки на трансформатора. Освен това имаме: $U' = U - IR_C$, $U' = \alpha U_R$, $U_R = I_R R$. След като решим системата уравнения, получаваме $P_R = \frac{R}{R+R_C / \alpha^2} P$. \[4 т.\]
Съпротивлението на електропреносната система се редуцира с фактор $\alpha^2$.

**Задача 2. Космически спътник**

а) Ъгловата скорост е ъгълът, изминат за единица време: $\omega_V = \varphi / \tau$. \[1 т.\]

б) Видимата ъгловата скорост е $\omega_V = \frac{v_0}{H}$, а ъгловата скорост спрямо центъра на Земята е $\omega_0 = \frac{v_0}{R+H}$. Следователно $\omega_0 = \omega_V \frac{H}{R+H} \approx \omega_V \frac{H}{R}$. \[2 т.\]

в) Имаме уравненията $\cos \frac{\phi}{2} = \frac{R}{R+H}$ и $\omega_0 T_V = \phi$. Като отчетем, че $\cos \frac{\phi}{2} \approx 1 - \frac{\phi^2}{8}$ и $\frac{R}{R+H} \approx 1 - \frac{H}{R}$, получаваме $\phi \approx \sqrt{\frac{8H}{R}}$. Заместваме ъгъла $\phi$ във второто уравнение и получаваме $H \approx \frac{8R}{\omega_V^2 T_V^2}$. \[4 т.\]

г) За скоростта получаваме $V_0 = \omega_0 (R + H) \approx \frac{8R}{\omega_V T_V^2}$ \[1 т.\], а за периода получаваме $T_0 = \frac{2\pi (R+H)}{V_0} \approx \frac{\pi}{4} \omega_V T_V^2$. \[1 т.\]

д) $T_R = \frac{2\pi}{(\omega_E + \omega_V) \frac{H}{R+H}} \approx \frac{\pi}{4} \frac{\omega_V T_V^2}{(\omega_E + \omega_V)}$. \[1 т.\]

**Задача 3. Механика**

**Част 1**

а) Височините на двете топки като функция на времето са съответно $y_A(t) = H_A - V_A t - \frac{gt^2}{2}$ и $y_B(t) = H_B + V_B t - \frac{gt^2}{2}$. Времето намираме от равенството $y_A(t_0) = y_B(t_0)$, при което се получава $t_0 = \frac{H_A - H_B}{V_A + V_B}$. \[1 т.\]

---

**2**

б) Получаваме $V_A' = V_A + \frac{g(H_A - H_B)}{V_A + V_B}$ \[0.5 т.\] и $V_B' = V_B - \frac{g(H_A - H_B)}{V_A + V_B}$. \[0.5 т.\]

в) Височината получаваме като заместим $t_0 = \frac{H_A - H_B}{V_A + V_B}$ в $y_A(t_0)$ или в $y_B(t_0)$. За дадените числени стойности получаваме $H = 7$ m. \[1 т.\]

**Част 2**

Законите за движение на двете ракети са съответно $y_A(t) = \frac{a_A t^2}{2}$ и $y_B(t) = \frac{a_B (t - \tau)^2}{2}$. От равенството $y_A(t_0) = y_B(t_0)$ получаваме времето: $t_0 = \frac{\tau}{1 - \sqrt{\frac{a_A}{a_B}}}$. \[2 т.\]

**Част 3**

При движението си пръчката хем се транслира със скорост $V$, хем се завърта, така че горният ѝ край се движи със скорост $V_0$ спрямо долния. Ако с $V_x$ означим скоростта в ляво хоризонтално направление, а с $V_y$ – скоростта в направление вертикално надолу, имаме $V_x = V - V_0 \sin \theta$ \[1 т.\] и $V_y = V_0 \cos \theta$ \[1 т.\]. Тъй като горният десен край е в контакт с наклонената равнина, имаме връзката $\frac{V_y}{V_x} = \tan \alpha$. \[1 т.\] Пълната скорост е $V' = \sqrt{V_x^2 + V_y^2}$. \[0.5 т.\] След като решим системата уравнения, получаваме $V' = V \frac{\cos \theta}{\cos(\alpha - \theta)}$. \[1.5 т.\]