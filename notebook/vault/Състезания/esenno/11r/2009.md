**Задача 1. Част 1.** Записваме закона на Стефан за мощността на излъчването на двете топчета: 

$P_1 = \sigma ST_1^4 \text{ и } P_2 = \sigma ST_2^4 \quad \text{1 т.}$

и изразяваме връзката между техните температури:

$T_1 = T_2 \left( \frac{P_1}{P_2} \right)^{\frac{1}{4}} \quad \text{1 т.}$

Абсолютните температури на двете топчета и дължините на вълните, съответстващи на максимумите в спектри им на излъчване, са свързани със закона на Вин: 

$\lambda_1 T_1 = \lambda_2 T_2 \quad \text{1 т.}$

Заместваме $T_1$ и определяме $\lambda_2$: 

$\lambda_2 = \left( \frac{P_1}{P_2} \right)^{\frac{1}{4}} \lambda_1 = \left( \frac{1}{2} \right)^{\frac{1}{4}} \lambda_1 \approx 420 \text{ nm} \quad \text{1 т.}$

**Част 2. а)** $n_1 = 1,725$; $n_2 = 1,650$ ......0,5 т. 

**б)** Едната компонента преминава през призмата, като се пречупва от втората и стена, а другата претърпява пълно вътрешно отражение ......1т. 

 

за правилен чертеж ....1 т. 

Граничният ъгъл на пълно вътрешно отражение се определя от формулата $\sin \alpha_{\text{гр}} = \frac{1}{n}$ ......0,5 т. 

От формулата се вижда, че граничният ъгъл е по- малък за онзи лъч, за който призмата има по-голям показател на пречупване. Това е синята светлина ($\lambda_1, n_1$). Следователно пълно вътрешно отражение ще се наблюдава за синия лъч ......1 т 

**в)** От чертежа се вижда, че ъгълът на падане $\alpha$ е равен на пречупващия ъгъл $\gamma$ на призмата (ъгли с взаимно перпендикулярни рамене): $\alpha = \gamma$....0,5 т.
За да се наблюдава описаният случай, трябва да е в сила неравенството 

$\frac{1}{n_1} < \sin \gamma < \frac{1}{n_2} \quad \text{1 т.}$

Следователно пречупващият ъгъл на призмата трябва да бъде в интервала 

$35,4^\circ < \gamma < 37,3^\circ \quad \text{0,5 т.}$

(При по-малки стойности на пречупващия ъгъл $\gamma$ и двата лъча ще преминат през призмата, а при по-големи те ще претърпят пълно вътрешно отражение.) 

**Задача 2. а)** При спускането на пръчката нараства броят на индукционните линии (магнитният поток) през проводниковия контур, образуван от пръчката и горната част на стойката. Тогава съгласно със закона на Фарадей в контура се индуцира електричен ток. Посоката на индуцирания ток се определя по правилото на Ленц......2 т. 

**б)** Токът през пръчката тече в посока от точка $a$ към точка $b$ ......1 т. 

**в)** На пръчката действа сила на тежестта $G = mg$, насочена вертикално надолу, и магнитна сила $F = BIL$, която е насочена вертикално нагоре ......1 т. 

Записваме уравнението на втория принцип на механиката за движението на пръчката 

$mg - BIL = ma,$

откъдето определяме нейното ускорение 

$(1) \quad a = g - \frac{BIL}{m} = 4 \text{ m/s}^2 \quad \text{1 т.}$

**г)** За малък интервал от време $\Delta t$ пръчката изминава разстояние $v \Delta t$ и площта на токовия контур нараства с $\Delta S = Lv \Delta t$. Съгласно със закона на Фарадей в контура се индуцира електродвижещо напрежение 

$(2) \quad \varepsilon = \frac{\Delta \Phi}{\Delta t} = \frac{B \Delta S}{\Delta t} = BLv \quad \text{1 т.}$

Индуцираният ток е 

$$(3) \quad I = \frac{\varepsilon}{R} = \frac{BLv}{R} \quad \text{1 т.}$$

Пръчката започва да се движи с постоянна скорост, когато се изравнят големините на двете сили, т.е. когато нейното ускорение стане равно на нула. Полагаме $a = 0$ в уравнение (1), заместваме тока $I$ от уравнение (3) и изразяваме постоянната скорост на пръчката 

$$(4) \quad v = \frac{mgR}{B^2L^2} = 1 \text{ m/s} \quad \text{1 т.}$$

**д)** Когато пръчката се движи с постоянна скорост, от уравнение (1) следва, че през нея тече постоянен ток $I = \frac{mg}{BL}$. Отделеното в пръчката количество топлина за време $t$ се определя от закона на Джаул-Ленц 

$$(5) \quad Q = I^2Rt = \frac{m^2g^2Rt}{B^2L^2} \quad \text{1 т.}$$

За време $t$ пръчката изминава надолу път $h = vt$ и нейната потенциална енергия намалява с $\Delta E_n = mgh = mgvt$. Заместваме $v$ от формула (4) и получаваме 

$$(6) \quad \Delta E_n = mgvt = \frac{m^2g^2Rt}{B^2L^2} \quad \text{1 т.}$$

От уравнения (5) и (6) се вижда, че механична (потенциална) енергия, която пръчката губи при движението си надолу с постоянна скорост се преобразува изцяло в топлинна енергия. 

$$\text{Задача 3. а)} \quad a_m = \frac{k}{m} A \quad \text{1 т.} \quad v_m = A \sqrt{\frac{k}{m}} \quad \text{1 т.}$$

**б)** От закона за запазване на енергията следва равенството $\frac{mv^2}{2} + \frac{kx^2}{2} = \frac{kA^2}{2}$, $\quad \text{1 т.}$ откъдето изразяваме скоростта 

$$(1) \quad v = \sqrt{\frac{k}{m}(A^2 - x^2)} \quad \text{1 т.}$$

**в)** Тъй като трупчето се движи без триене, в хоризонтално направление на системата (трупче + топче) не действат външни сили. (Времето на удара т е много малко, поради което импулстът kxt на връщащата сила по време на удара се пренебрегва.) Затова хоризонталната компонента на импулса на системата се запазва: 

$$(2) \quad mv = (m + \frac{m}{2})u, \quad \text{1 т.}$$

където $v$ е скоростта на трупчето преди удара, а $u$ - скоростта на съставното тяло (трупче + топче) след удара. От уравнение (1) определяме 

$$(3) \quad v = A \sqrt{\frac{3k}{4m}} \quad \text{0,5 т.}$$

От уравнения (2) и (3) определяме скоростта $u$: 

$$(4) \quad u = A \sqrt{\frac{k}{3m}} \quad \text{0,5 т.}$$

След удара енергията на системата се запазва: 

$$(5) \quad \frac{(m + m/2)}{2}u^2 + \frac{1}{2}k\left(\frac{A}{2}\right)^2 = \frac{1}{2}kA_1^2 \quad \text{1 т.}$$

Заместваме скоростта $u$ от (4) в (5) и определяме амплитудата на трептене след удара 

$$(6) \quad A_1 = \frac{\sqrt{3}}{2}A \quad \text{1 т.}$$

**г)** Механичната енергията на системата непосредствено преди удара е $E_0 = \frac{1}{2}kA^2 + \frac{mgh}{2}$. След удара енергията е $E_1 = \frac{1}{2}kA_1^2 = \frac{3}{8}kA^2$. Изменението на енергията е 

$$(7) \quad \Delta E = E_1 - E_0 = -\left(\frac{1}{8}kA^2 + \frac{mgh}{2}\right) \quad \text{1 т.}$$

Знакът минус показва, че механичната енергия на системата намалява. Законът за запазване на енергията обаче не се нарушава. Ударът е нееластичен - при него част от кинетичната енергия на телата се превръща във вътрешна енергия. Телата се деформират и се нагряват.