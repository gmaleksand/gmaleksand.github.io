[[Състезания/esenno/11/2019|◂ 2019]] | [[Състезания/esenno/11/2022|условия]] | [[Състезания/esenno/11/2023| 2023 ▸]]

**Задача 1.** a) Протичането на заряда се прекратява при изравняване на напреженията на кондензаторите, които стават равни на $U_0$. При този процес се запазва общият заряд на кондензаторите

$$q_1 + q_2 = q_1' + q_2', \qquad [1 т.] $$

като са изпълнени равенствата $q_1 = C_1U_1$, $q_2 = C_2U_2$, $q_1' = C_1U_0$, $q_2' = C_2U_0$. [1 т.] След заместване в горното равенство намираме

$$U_0 = \frac{C_1U_1 + C_2U_2}{C_1 + C_2}. \qquad [1 т.] $$

б) В произволен момент $t$, когато токът през резистора е $I(t)$, зарядите на кондензаторите са съответно

$$q_1(t) = q_1' + \Delta q(t), \quad q_2(t) = q_2' - \Delta q(t), \qquad [1 т.] $$

където $\Delta q(t)$ е зарядът, който остава да протече до анулирането на тока. [0,5 т.] В момента $t$ напрежението на всеки от кондензаторите е

$$U_1(t) = \frac{q_1(t)}{C_1}, \quad U_2(t) = \frac{q_2(t)}{C_2}, \qquad [0,5 т.] $$

а токът през резистора е

$$I(t) = \frac{U_1(t) - U_2(t)}{R} = \frac{\Delta q(t)}{R} \left( \frac{1}{C_1} + \frac{1}{C_2} \right) \sim \Delta q(t). \qquad [1 т.] $$

в) При затваряне на ключа $K$ в момента $t=0$ токът е максимален, т. е. $I(0) = I_0$, [0,5 т.] а зарядът, който трябва да протече през резистора, е $\Delta q(0) = q_0$ [0,5 т.]. Когато токът стане $I(t) = \alpha I_0$ [0,5 т.], остава да протече заряд $\Delta q(t) = q_0 - q(t)$ [0,5 т.]. Тогава имаме

$$\frac{I(t)}{I(0)} = \frac{\Delta q(t)}{\Delta q(0)} \quad \rightarrow \quad \frac{\alpha I_0}{I_0} = \frac{q_0 - q(t)}{q_0}. \qquad [1 т.] $$

От последното равенство намираме

$q(t) = q_0(1-\alpha) = 7 \mu C. \qquad [1 т.] $

**Задача 2A.** Честотите на трептене $v_1$ и $v_2$ са свързани с коефициентите на еластичност на връщащата сила съответно $k_1$ и $k_2$.

$$v_1 = \frac{1}{2\pi} \sqrt{\frac{k_1}{m}}, \quad v_2 = \frac{1}{2\pi} \sqrt{\frac{k_2}{m}}. \qquad [1 т.] $$

Системата от фиг. 2, в можем да моделираме с две последователно свързани пружини съответно с коефициенти на еластичност $k_1$ и $k_2$ (фиг. 3). В точката на свързване имаме равенство на еластичните сили

$k_1 x_1 = k_2 x_2, \qquad [1 т.]$

а тялото с маса $m$ се движи под действието на еластична сила, по големина равна на

$F = k_2 x_2. \qquad [0,5 т.]$

Тъй като общото отместване $x = x_1 + x_2 [0,5 т.]$, еластичната сила, действаща на тялото, е

$F = k_2 x_2 = \frac{k_1 k_2}{k_1 + k_2} x = kx, \qquad [1 т.]$

където $k = \frac{k_1 k_2}{k_1 + k_2}$ е коефициентът на еластичност на пружината, заменяща двете последователно свързани пружини. Тогава честотата на трептене $v$ на тялото е

$v = \frac{1}{2\pi} \sqrt{\frac{k}{m}} = \frac{1}{2\pi} \sqrt{\frac{k_1 k_2}{(k_1 + k_2)m}} = \frac{v_1 v_2}{\sqrt{v_1^2 + v_2^2}}. \qquad [1 т.]$

**Задача 2Б.** На пръчката действа перпендикулярна на равнината на рамката магнитна сила

$F = IBl. \qquad [1 т.]$

След време $\tau$ пръчката ще има скорост

$v = a\tau = \frac{F\tau}{m} = \frac{IBl\tau}{m}. \qquad [1 т.]$

От закона за запазване на енергията имаме

$\frac{mv^2}{2} = mgh_0 = mgh(1 - \cos \alpha_{\text{max}}), \qquad [1 т.]$

което можем да препишем във вида

$\sin \frac{\alpha_{\text{max}}}{2} = \frac{v}{2\sqrt{gh}} = \frac{IBl\tau}{2m\sqrt{gh}}. \qquad [1 т.]$

След заместване с числените стойности намираме

$\sin \frac{\alpha_{\text{max}}}{2} = 0,3388 \rightarrow \alpha_{\text{max}} \approx 40^\circ. \qquad [1 т.]$

**Задача 3А.** Уравнението на Айнщайн, което описва количествено фотоефекта, е

$hv = A + T_{\text{max}}, \qquad [0,5 т.]$

където $A$ е отделителната работа, а $T_{\text{max}}$ е максималната кинетична енергия на фотоелектрона. Червената граница на фотоефекта се определя от отделителната работа, като

$v = \frac{c}{\lambda} \rightarrow A = \frac{hc}{\lambda_0}. \qquad [0,5 т.]$

Тогава можем да запишем

$$T_{\text{max}} = hc \left( \frac{1}{\lambda} - \frac{1}{\lambda_0} \right). \qquad [0,5 \text{ т.}] $$

Тъй като на максимално разстояние от фотокатода могат да се отдалечат електроните, които излитат от него със скорост, насочена перпендикулярно на повърхността му. Изменението на кинетичната енергия на електрона е равно на работата, извършена от електричната сила, т. е.

$$\Delta T = 0 - T_{\text{max}} = -eEl, \qquad [1 \text{ т.}] $$

където $l$ е разстоянието, на което се е отдалечил електронът, а силата е противоположна на посоката на движение. Следователно имаме

$$l = \frac{T_{\text{max}}}{eE} = \frac{hc}{eE} \left( \frac{1}{\lambda} - \frac{1}{\lambda_0} \right) \approx 1,2 \text{ cm.} \qquad [1,5 \text{ т.}] $$

**Задача 3Б.** Електроните излитат с максимална скорост по големина равна на

$$\frac{mv_{\text{max}}^2}{2} = \frac{hc}{\lambda} - A \quad \rightarrow \quad v_{\text{max}} = \left[ \frac{2}{m} \left( \frac{hc}{\lambda} - A \right) \right]^{1/2}, \quad [1 \text{ т.}] $$

като имат всички възможни посоки – от перпендикулярна на повърхността до успоредна на нея [0,5 т.]. Краят на петното върху анода се определя от фотоелектроните, които се отделят от края на кръга върху катода със скорост, успоредна на повърхността [0,5 т.]. Те се движат към анода равноускорително без начална скорост и го достигат за време $t = 2l/0$ [0,5 т.], където

$$\frac{mv^2}{2} = eU \quad \rightarrow \quad v = \sqrt{\frac{2eU}{m}}. \qquad [1 \text{ т.}] $$

За това време електронът се е отместил, успоредно на повърхността, на разстояние $\Delta d = v_{\text{max}} t$ [0,5 т.]. Тогава диаметърът на петното върху анода е

$$D = d + 2\Delta d = d + 4l \left( \frac{hc/\lambda - A}{eU} \right)^{1/2} \approx 1,4 \text{ mm.} \quad [2 \text{ т.}] $$