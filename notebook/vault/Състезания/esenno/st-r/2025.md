[[Състезания/esenno/st/2024|◂ 2024]] | [[Състезания/esenno/st/2025|условия]]

**Задача 1. Електростатика** 

Част 1: Равновесие в статични полета \[4,9 т.\] 

a) Да разгледаме заряд $q$ поставен във външно електростатично поле $\vec{E}$, който се намира в устойчиво равновесие в някаква точка, която без ограничение на общността можем да приемем за начало на координатната система. Това значи, че произволно малко отклонение на заряда води до появата на връщаща сила $q\vec{E}$ - сила, сочеща обратно към началото (равновесната точка), т.е. $q\vec{E} \cdot \vec{e}_r < 0$. \[0,4 т.\] Нека без ограничение на общността приемем, че $q > 0$ и тогава $\vec{E} \cdot \vec{e}_r = E_r < 0$. 

Нека разгледаме малка сфера с център началото на координатната система. Понеже всяка точка от повърхността ѝ може да се счита за близка до началото, то по повърхността на сферата $E_r < 0$. Следователно потокът на електричното поле през тази сфера е $\Phi_E < 0$. \[0,5 т.\] Тогава от закона на Гаус следва, че в тази сфера има затворен ненулев заряд. Това е противоречие! \[0,4 т.\] Следователно, няма електростатично поле, в което да може да се постави заряд в устойчиво равновесие. 

б) Реформулировка на горния резултат гласи, че електростатичният потенциал няма локални екстремуми. Например, ако имаше локален минимум, то потенциалната енергия на положителен заряд би имала минимум в същата точка, което е еквивалентно на устойчиво равновесие, а това противоречи на доказаната теорема. \[0,4 т.\] 

Нека предположим, че дипольт има диполен момент $\vec{p} = p\vec{p}$ и се намира в точка с радиус-вектор $\vec{r}$. Нека външното електростатично поле е създадено от заряди $q_i$, разположени в точки с радиус-вектори $\vec{r}_i$. Тогава потенциалната енергия е \[0,3т.\]: 

$W = -\vec{p} \cdot \vec{E} = -(p\vec{p}) \cdot \left( \sum_i \frac{kq_i(\vec{r} - \vec{r}_i)}{|\vec{r} - \vec{r}_i|^3} \right) = \sum_i -(q_i\vec{p}) \cdot \frac{k(-p)(\vec{r}_i - \vec{r})}{|\vec{r} - \vec{r}_i|^3}$

Вторият вид на $W$ има вид на потенциалната енергия на заряд с големина $-p$ в точка с радиус-вектор $\vec{r}$, поставен в поле, създадено от диполи с моменти $\vec{p}_i = q_i\vec{p}$, намиращи се в точки с радиус-вектори $\vec{r}_i$. \[0,5 т.\] По теоремата на Ирншоу, този фиктивен заряд $-p$ няма как да е в устойчиво равновесие и следователно потенциалната му енергия няма екстремуми, т.е. $W$ няма екстремуми. Но $W$ е потенциалната енергия на дипол с фиксирана ориентация във външно поле. Следователно такъв дипол не може да е в равновесие във външно електрично поле. \[0,4 т.\] 

в) Нека диелектричното тяло се намира в поле на заряд $q$, поставен в началото на координатната система. Ако частицата има радиус-вектор $\vec{r}$, то $\vec{p} = \alpha\vec{E} = \alpha E(r)\vec{e}_r$. Силата, с която зарядът действа на частицата е $\vec{F} = p \frac{dE}{dr} \vec{e}_r = \alpha EE'\vec{e}_r$. \[0,2 т.\] Тогава при радиално преместване с $dr$ се извършва работа $dA = \vec{F} \cdot \vec{e}_r dr = \alpha EE'dr = d\left(\frac{1}{2}\alpha E^2\right)$, откъдето $dW = -dA = d\left(-\frac{1}{2}\alpha E^2\right) \Rightarrow W = -\frac{1}{2}\alpha E^2$. \[0,2 т.\] 

(\[0,3 т.\] за идеята да се разгледа някакво просто нехомогенно поле) 

г) Това, че теоремата на Ирншоу важи и за малки диелектрични тела, означава, че за електростатични полета $W = -\frac{1}{2}\alpha E^2$ няма локални минимуми. За диелектрици е вярно, че $\alpha = \beta \varepsilon_0 \chi > 0$. Тогава, тази формулировка на теоремата на Ирншоу е еквивалентна на твърдението, че $E^2$ няма локални максимуми. \[0.4 т.\] 

Известно е, че магнитостатичните и електростатичните полета удовлетворяват еднакви закони (уравненията на Максуел се свеждат до уравнения за нулев поток (Гаус) и нулева циркулация на полетата). Ето защо следва, че и $B^2$ няма максимуми за магнитостатични полета. \[0.4 т.\] 

За малка частица от магнитен материал следва да има аналогична формула за потенциалната енергия, а именно $W_m = -\frac{1}{2}\alpha_m B^2$, където $B$ е магнитната индукция на магнитостатичното поле, $\alpha_m = \frac{\beta}{\mu_0 \chi_m}$, където $\chi_m$ е магнитната възприемчивост на материала. Оттук виждаме, че ако $\chi_m < 0$, частицата би се намирала в устойчиво равновесие в точка с минимум на $B^2$, т.е. в точка с $B = 0$. Пример за такава точка е средата между два колинеарни магнитни дипола с противоположна ориентация. \[0.5 т.\] Т.е. магнитната левитация е възможна за диамагнитни материали ($\chi_m < 0$). 

Допълнение: Водата е добър диамагнит, което прави възможно магнитната левитация на живата материя. Това е направено в прочутия експеримент с левитиращата жаба. 

Част 2: Трептения \[5,1 т.\] 

д) Електростатичният потенциал по оста на пръстена е $\varphi = \frac{kq}{\sqrt{R^2+z^2}}$. Тогава $E_z(z) = -\frac{\partial \varphi}{\partial z}$, т.е. $E_z(z) = \frac{kqz}{(R^2+z^2)^{3/2}}$. Заради симетрията на задачата, по оста $z$ интензитетът на полето ще бъде насочен по $z$. Тогава $\vec{E}(0, z) = \frac{kqz}{(R^2+z^2)^{3/2}} \vec{e}_z$. \[0.3 т.\] 

В близост до центъра, т.е. при $z \ll R$ имаме $\vec{E}(0, z) \approx \frac{kq}{R^3} z \vec{e}_z$. Да разгледаме малък цилиндър с височина $z$ и радиус $r$, чиято ос съвпада с оста на пръстена и чиято долна основа лежи в равнината на пръстена. Прилагаме закона на Гаус: 
$$ \Phi_E = E(0, z)(\pi r^2) + E_r(r, 0)(2\pi r z) = 0 \Rightarrow E_r(r, 0) = -\frac{kq}{2R^3} r $$
\[0.3 т.\] Така финално се получава
$$\vec{E}(r, z) = \frac{kq}{2R^3} (2\vec{z} - \vec{r}) = \left(-\frac{kqr}{2R^3}, 0, \frac{kqz}{R^3}\right).$$
\[0.1 т.\]

(\[0.3 т.\] за идеята да се ползва закон на Гаус) 

е) Силата, действаща на заряда е $\vec{F} = \left(-\frac{kq^2r}{2R^3}, 0, \frac{kq^2z}{R^3}\right)$. Оттук се вижда, че отклонение в радиално направление предизвиква връщаща сила, пропорционална на отместването, а отклонение по оста на пръстена, води до сила, която се стреми да увеличи отклонението. Т.е. трептения ще възникнат при радиални отклонения и очевидно равновесието е неустойчиво, понеже отклонение по оста на пръстена не поражда връщаща сила. \[0,2 т.\] При отклонение в радиално направление се поражда сила, отговаряща на закона на Хук с твърдост на еквивалентната пружина $k_{eff} = \frac{kq^2}{2R^3}$. Тогава периодът на тези колебания е \[0,3 т.\]: 

$$T = 2\pi \sqrt{\frac{m}{k_{eff}}} = 2\pi \sqrt{\frac{2mR^3}{kq^2}}$$

ж) Ясно е, че заради симетрията, интензитетът на полето по оста $x$ е изцяло вертикално, т.е. нормално на двете плочи. \[0,2 т.\] 

Да разгледаме заряди, разпределени равномерно върху плоска фигура $S$ с плътност $\sigma$. Тогава нормалната компонента на интензитета на полето в някаква точка е

$$E_n = \int_S \frac{kdq}{r^2} \hat{r} \cdot \hat{n} = \frac{\sigma}{4\pi \epsilon_0} \int_S \frac{\hat{r} \cdot d\vec{S}}{r^2} = \frac{\sigma}{4\pi \epsilon_0} \int_S \frac{dS_r}{r^2} = \frac{\sigma}{\epsilon_0} \frac{\Omega}{4\pi}$$

където $\Omega$ е телесният ъгъл, под който се вижда плоската фигура, гледано от точката, а $\Omega$/4$\pi$ има смисъл на частта от пространството, която заема тази фигура, гледано от точката. 

В нашия случай, за едната плоча $\Omega$/4$\pi$ = $\theta$/2$\pi$, където $\theta$ е ъгълът, под който се вижда плочата. Като се отчете равният принос и от другата плоча се получава: 

$$E_y = \frac{\sigma \theta}{\pi \epsilon_0} = \frac{\sigma}{\pi \epsilon_0} \left[ \pi - \arctan \frac{\frac{d}{2}}{\frac{l}{2} - x} - \arctan \frac{\frac{d}{2}}{\frac{l}{2} + x} \right]$$
$$\Rightarrow E(x) = E_y(x) = \frac{\sigma}{\pi \epsilon_0} \left[ \pi - \left( \arctan \frac{d}{l - 2x} + \arctan \frac{d}{l + 2x} \right) \right]$$

\[0,9 т.\] Тогава, енергията на диелектричното тяло е 

$$E_p = -\frac{1}{2} \alpha E^2 = -\frac{\alpha \sigma^2}{2\pi^2 \epsilon_0^2} \theta^2(x)$$

Около $x = 0$ имаме: 

$$\theta^2(x) \approx \theta^2(0) + \left( \frac{d\theta^2}{dx} \right)_{x=0} x + \frac{1}{2} \left( \frac{d^2(\theta^2)}{dx^2} \right)_{x=0} x^2$$
$$\theta^2(x) \approx \theta^2(0) + 2\theta(0)\theta'(0)x + \left( \theta'(2)(0) + \theta(0)\theta''(0) \right)x^2$$

С отчитане на $d \ll l$, директно се получава, че 

$$\theta(0) = \pi - 2 \arctan \frac{d}{l} \approx \pi - \frac{2d}{l} \quad \theta'(0) = 0 \quad \theta''(0) = \frac{16dl}{(d^2 + l^2)^2} \approx \frac{16d}{l^3}$$
$$\Rightarrow \theta^2(x) \approx \pi^2 - \frac{4\pi d}{l} - \frac{16\pi d}{l^3} x^2 \Rightarrow E_p \approx E_{p0} + \frac{8ad\sigma^2}{\pi\epsilon_0^2 l^3} x^2 = E_{p0} + \frac{1}{2}k_{eff}x^2$$

\[0,4 т.\] Където $k_{eff} = \frac{16ad\sigma^2}{\pi\epsilon_0^2 l^3}$. Така, за периодът се получава \[0,3 т.\]: 

$$T = 2\pi \sqrt{\frac{m}{k_{eff}}} = \frac{\pi}{2} \sqrt{\frac{\pi\epsilon_0^2 ml^3}{\alpha\sigma^2 d}}$$

3) Силата, действаща на дипола, е $F = -E_p'(x = \frac{l}{2}) = \frac{\alpha\sigma^2}{\pi^2\epsilon_0^2} \theta(\frac{l}{2}) \theta'(\frac{l}{2})$. \[0,2 т.\] Директно изчисление дава \[0,3 т.\]: 

$$\theta(\frac{l}{2}) = \frac{\pi}{2} - \arctan \frac{d}{2l} \approx \frac{\pi}{2}$$
$$\theta'(x) = -\frac{16dlx}{(d^2 + (l - 2x)^2)(d^2 + (l + 2x)^2)} \Rightarrow \theta'(\frac{l}{2}) = -\frac{8dl^2}{d^2(4l^2 + d^2)} \approx -\frac{2}{d}$$
$$\Rightarrow F = -\frac{\alpha\sigma^2}{\pi\epsilon_0^2 d}$$

и) От закона за запазване на енергията следва: 

$$0 + E_p(\frac{l}{2}) = \frac{1}{2} mv^2 + E_p(x) \Rightarrow v = -\sqrt{\frac{2}{m}\left(E_p(\frac{l}{2}) - E_p(x)\right)}$$

Оттук, за периода се получава:

$$\frac{dx}{dt} = -\frac{\sigma}{\pi \epsilon_0} \sqrt{\frac{\alpha}{m}} \sqrt{\theta^2(x) - \theta^2\left(\frac{l}{2}\right)} \Rightarrow \int_0^{\frac{T}{4}} dt = \frac{\pi \epsilon_0}{\sigma} \sqrt{\frac{m}{\alpha}} \int_0^{\frac{l}{2}} \frac{dx}{\sqrt{\theta^2(x) - \theta^2\left(\frac{l}{2}\right)}}$$

$$T = \frac{4\pi \epsilon_0}{\sigma} \sqrt{\frac{m}{\alpha}} \int_0^{\frac{l}{2}} \frac{dx}{\sqrt{\theta^2(x) - \theta^2\left(\frac{l}{2}\right)}} \quad (10,5 т.)$$

(\[0,5 т.\] за идеята и \[0,4 т.\] за техническа част) 

В границата на $d \ll l$ за $\theta(x)$ се получава: 

$$\lim_{d \to 0} \theta(x) = \lim_{d \to 0} \left[ \pi - \left( \arctan \frac{d/l}{1 - 2x/l} + \arctan \frac{d/l}{1 + 2x/l} \right) \right] = \begin{cases} \frac{\pi}{2}, x = -\frac{l}{2}
\pi, -\frac{l}{2} < x < \frac{l}{2} \\ \frac{\pi}{2}, x = \frac{l}{2} \end{cases}$$

(\[0,4 т.\] за тази граница) 

Следователно
$$\theta^2(x) - \theta^2\left(\frac{l}{2}\right) = \begin{cases} 0, x = -\frac{l}{2} \\ \frac{3\pi^2}{4}, -\frac{l}{2} < x < \frac{l}{2} \\ 0, x = +\frac{l}{2} \end{cases}$$ 
Така се получава \[0,3 т.\]:

$$T = \frac{4\pi \epsilon_0}{\sigma} \sqrt{\frac{m}{\alpha}} \int_0^{\frac{l}{2}} \frac{dx}{\sqrt{3\pi^2/4}} = \frac{4\epsilon_0 l}{\sigma} \sqrt{\frac{m}{3\alpha}}$$

**Задача 2. Рентгенови лъчи** 

Част 1: \[0,7 т.\] 

а) Минималната дължина на вълната съответства на максимална енергия на фотона. При
спирачното лъчение кинетичната енергия на електрона преминава в енергията на
излъчените фотони. В такъв случай най-високата възможна енергия на фотон е равна на
кинетичната енергия на ускорения електрон, т.е. $\varepsilon \le E_k = eU$, където $U$ е ускоряващото
напрежение. \[0,4 т.\] Понеже $\varepsilon = \frac{hc}{\lambda}$, то $\lambda \ge \lambda_{min} = \frac{hc}{eU}$. \[0,1 т.\] 

Рентгенови лъчи ще се наблюдават при $\lambda_{min} = \frac{hc}{eU} \le 10 \text{ nm} \Rightarrow U_{min} \approx 125 \text{ V}$. \[0,1 т.\] 

б) Полученото лъчение не е кохерентно, понеже различните електрони излъчват фотони в
различни моменти от време. \[0,1 т.\] 

Част 2: \[6,3 т.\] 

в) Електроните са релативистки, така че се налага използването на уравненията на
релативистката механика. 

$$\frac{d}{dt} (\gamma m\ddot{v}) = -e\ddot{v} \times \vec{B} \Rightarrow (\gamma\ddot{v}) \cdot \frac{d(\gamma\ddot{v})}{dt} = -\frac{e}{m}\gamma \left(\ddot{v} \cdot (\ddot{v} \times \vec{B})\right) = 0 \Rightarrow \frac{d}{dt} (\gamma^2 v^2) = 0$$

\[0,3 т.\] Оттук следва, че както и в класическата механика, частицата се движи с
постоянна скорост и само си променя направлението. В частност, $\gamma = \gamma_0 = \text{const}$. \[0,2
т.\] По компоненти имаме: 

$$\frac{dv_x}{dt} = \frac{eB_0}{m\gamma_0} v_z \sin(k_u z) = \frac{eB_0}{m\gamma_0} \frac{dz}{dt} \sin(k_u z) \Rightarrow \frac{dv_x}{dz} = \frac{eB_0}{m\gamma_0} \sin(k_u z)$$

$$ \Rightarrow v_x(z) = C - \frac{eB_0}{m\gamma_0k_u} \cos(k_u z) $$

където $C$ е константа. Движението около оста $z$ е осцилиращо, т.е. $C = 0$ и оттам $v_x(z) = -\frac{eB_0}{m\gamma_0k_u} \cos(k_u z) = -\frac{Kc}{\gamma_0} \cos(k_u z)$. \[0,2 т.\] Скоростта по $z$ можем да изразим от $\gamma_0$ и $v_x$ и да преобразуваме имайки предвид $\gamma_0 \gg 1$: 

$$ \frac{1}{\gamma_0^2} = 1 - \frac{v_x^2 + v_z^2}{c^2} \Rightarrow v_z = c \sqrt{1 - \frac{1 + K^2 \cos^2(k_u z)}{\gamma_0^2}} \approx c \left(1 - \frac{1 + K^2 \cos^2(k_u z)}{2\gamma_0^2}\right)$$

$$\Rightarrow v_z(z) = c \left(1 - \frac{1 + K^2}{2\gamma_0^2}\right) - \frac{cK^2}{4\gamma_0^2} \cos(2k_u z) \Rightarrow \bar{v}_z = c \left(1 - \frac{1 + K^2}{2\gamma_0^2}\right) $$

(\[0,2 т.\] за $v_z(z)$ и \[0,1 т.\] за $\bar{v}_z$) 

г) Електроните трептят по оста $x$ и следователно полученото лъчение ще е линейно поляризирано по оста $x$ (хоризонтално линейно поляризиран). \[0,2 т.\] 

д) Понеже полученото лъчение е линейно поляризирано по оста $x$, то тогава $\vec{E}_l = E(z, t) \vec{e}_x$ и $\vec{B}_l = \frac{1}{c} E(z, t) \vec{e}_y$. Пълната сила е: 

$$ \vec{F} = -e \left(\vec{E}_l + \vec{v} \times (\vec{B} + \vec{B}_l)\right) \Rightarrow \begin{cases} F_x = -e(E_l - (B_l + B)v_x) \\ F_z = -e(B + B_l)v_x \end{cases} $$

\[0,4 т.\] Но $v_z \sim c$ и $E_l \sim E_0 \ll cB_0 \sim cB$, откъдето следва $E_l \ll Bv_z$ и $B_l \ll B$. Това значи, че траекториите на електроните са на практика същите. \[0,4 т.\] Тогава, за мощността имаме: 

$$ P = \vec{v} \cdot \vec{F} = -e\vec{E}_l \cdot \vec{v} = -ev_x(z)E(z, t) = \frac{KceE_0}{\gamma} \sin(k_w z - \omega t + \varphi_0) \cos(k_u z) $$

$$ \Rightarrow P = \frac{KceE_0}{2\gamma} \left[ \sin((k_w + k_u)z - \omega t + \varphi_0) + \sin((k_w - k_u)z - \omega t + \varphi_0) \right]$$

$$ \Rightarrow P(z, t) = \frac{KceE_0}{2\gamma} [\sin(\theta_+) + \sin(\theta_-)] $$

(\[0,2 т.\] за израза за мощността) 

е) Щом $v_z = \frac{dz}{dt} \approx \bar{v}_z$, то $\frac{d\theta_\pm}{dt} \approx (k_w \pm k_u)\bar{v}_z - \omega = \frac{\Delta\theta_\pm}{\Delta t} = \frac{\Delta\theta_\pm}{\Delta z} \bar{v}_z = \text{const}$. Тогава отдадената енергия $\Delta E$ за $\Delta z = l$, т.е. за време $\Delta t = l/\bar{v}_z$, е 

$$ \Delta E = -\int_0^{l/\bar{v}_z} Pdt = -\frac{KceE_0}{2\gamma} \left( \int_0^{l/\bar{v}_z} \sin\theta_+ dt + \int_0^{l/\bar{v}_z} \sin\theta_- dt \right) $$

(\[0,4 т.\] за $\Delta E$) 

$$ -\int_0^{l/\bar{v}_z} \sin\theta_\pm dt = -\int_{\theta_\pm,0}^{\theta_\pm,0 + \Delta\theta_\pm} \sin\theta_\pm \frac{dt}{d\theta_\pm/dt} = \frac{\cos(\theta_\pm,0 + \Delta\theta_\pm) - \cos(\theta_\pm,0)}{\Delta\theta_\pm} \bar{v}_z $$

(\[0,2 т.\]) 

$$ \text{Ho} \left( \frac{dE}{dz} \right) = \frac{\Delta E}{\Delta z}. $$

$$ \Rightarrow \left( \frac{dE}{dz} \right) = \frac{KceE_0}{2\gamma \bar{v}_z} \left[ \frac{\cos(\theta_+,0 + \Delta\theta_+) - \cos(\theta_+,0)}{\Delta\theta_+} + \frac{\cos(\theta_{-,0} + \Delta\theta_-) - \cos(\theta_{-,0})}{\Delta\theta_-} \right] $$

(\[0,2 т.\] за отговора) 

ж) Ако $\frac{d\theta_\pm}{dt} \approx (k_w \pm k_u)\bar{v}_z - \omega \neq 0$, то за големи разстояния на осредняване $l$, $\Delta\theta_\pm$ ще става неограничено голямо и средната отделена енергия на единица разстояние ще клони към 0. Това е така, понеже при това условие мощността ще осцилира непрекъснато и съответно няма да има конструктивно натрупване. Ако обаче или $\Delta\theta_+$, или $\Delta\theta_-$ са 0, то единят член в мощността ще бъде постоянен (а не осцилиращ) и ще се натрупва конструктивно. Това води до ненулева средна отдадена енергия и резонансно поведение. \[0,8 т.\] Тогава 

$$ \Delta \theta_{\pm} = 0 \Rightarrow (k_w \pm k_u) \bar{v}_z = \omega = c k_w \Rightarrow k_w \approx \pm \frac{\bar{v}_z}{c} k_u $$

Оттук е видно, че $\Delta \theta_{-} \neq 0$ (понеже $k_w > 0$) и следователно $\Delta \theta_{+} = 0$, т.е.
$\lambda_w = \lambda_r = \frac{\lambda_u}{2\gamma_0^2} \left(1 + \frac{1}{2} K^2\right)$. \[0,2 т.\] 

Това значи, че лъченията с дължини на вълните $\lambda_w \neq \lambda_r$ ще бъдат много по-слаби от получилото се лъчение с дължина на вълната $\lambda_r$. 

3) За константата на ондулатора се получава $K = \frac{eB_0 \lambda_u}{2\pi mc} \approx 0.934 B_0 [T] \lambda_u [cm] \approx 8.26$. Оттук
$\gamma_0 = \sqrt{\frac{\lambda_u}{2\lambda_r} \left(1 + \frac{1}{2} K^2\right)} \approx 34552$ и съответно за енергията на електроните се получава $(\gamma_0 - 1)mc^2 \approx 17.7 \text{GeV}$. Следователно ускоряващото напрежение трябва да бъде от порядъка на 20GV! \[0,2 т.\] 

ii) Понеже сме в резонансния режим, то приносът към мощността на силите от члена с $\theta_{-}$ ще е пренебрежим, заради неконструктивното наслагване с времето. \[0,4 т.\] Така имаме: 

$$ \frac{d}{dt} (\gamma mc^2) = \frac{KceE_0}{2\gamma} \sin \theta \Rightarrow \frac{d}{dz} (\gamma^2) = \frac{KceE_0}{mc^2} \sin \theta $$

Но $\gamma = \gamma_0 (1 + \eta)$ и тогава: 

$$ \frac{d\eta}{dz} = \frac{KceE_0}{2\gamma_0^2 mc^2} \sin \theta $$

(\[0,2 т.\] за $\eta'$) 

За $\theta = \theta_+$ имаме: 

$$\frac{d\theta}{dt} = (k_r + k_u) \bar{v}_z - \omega = \omega \left( \frac{\bar{v}_z(\gamma)}{\bar{v}_z(\gamma_0)} - 1 \right) = c k_w \frac{1 + \frac{K^2}{2}}{2\gamma_0^2} - \frac{1 + \frac{K^2}{2}}{2\gamma^2}$$
$$\Rightarrow \frac{d\theta}{dz} = \frac{1}{\bar{v}_z(\gamma_0)} \frac{d\theta}{dt} \approx k_u \left( \frac{\bar{v}_z(\gamma_0)}{c} \right)^{-2} \left( 1 - \left( \frac{\gamma_0}{\gamma} \right)^2 \right) \approx 2k_u \eta$$

(\[0,2 т.\] за $\theta'$) 

ii) Уравненията получени горе 

$$ \eta = \frac{1}{2k_u} \frac{d\theta}{dz} \qquad \frac{d\eta}{dz} = \frac{KceE_0}{2\gamma_0^2 mc^2} \sin \theta $$

са аналогични на уравненията за класическо математично махало, където $\theta, \eta$ съответстват съответно на ъгъла на отклонение от равновесното положение и на ъгловата скорост на махалото. \[0,4 т.\] Разликата е, че тук равновесното положение се намира при $\theta = \pi + 2k\pi, k \in \mathbb{Z}$, следователно $\theta_{bunch} = \pi + 2k\pi, k \in \mathbb{Z}$. \[0,1 т.\] И наистина, в началото, при навлизане в ондулатора, електроните са равномерно разпределени и имат $\eta = 0$. С движението през ондулатора, електроните, които не са близо до точките с $\theta = \pi$ започват да се движат към тези точки и така електроните се сгъстяват около $\theta = \pi$. Понеже има дисипативни процеси, които не сме отчели, електроните накрая ще релаксират около равовесните положения с $\theta = \theta_{bunch}$, където остават. Получените сгъстявания образуват тези струпвания - microbunching. \[0,6 т.\] 

За разстоянието $\lambda_b$ се получава:

$k_b = \frac{2\pi}{\lambda_b} = k_u + k_w \approx k_w \Rightarrow \lambda_b \approx \lambda_w \ll \lambda_u$

Тоест, на практика тези групички "сърфират" по полученото лъчение, като изостават с половин период от него. \[0,2 т.\] 

Част 3: \[3 т.\] 

к) Спонтанно йонизиране можем да очакваме при интензитети на електричното поле, достатъчно големи, че електрон с енергия на свързване енергията на Ридберг, да е на върха на потенциалната бариера \[0,4 т.\], т.е. 

$$U(r) = -\left(\frac{ke^2}{r} + eEr\right) \le 2 \sqrt{\left(\frac{ke^2}{r}\right)(eEr)} = 2\sqrt{ke^3E} \sim E_R$$ $$\Rightarrow E \sim \frac{E_R^2}{4ke^3} \sim \frac{13.6^2}{4 \cdot 9 \cdot 10^9 \cdot 1.6 \cdot 10^{-19}} \frac{V}{m} \sim 3 \cdot 10^{10} \frac{V}{m}$$
$$\Rightarrow I = \frac{1}{2} c\epsilon_0 E^2 \sim \frac{3 \cdot 10^8 \cdot 8.85 \cdot 10^{-12} \cdot (3 \cdot 10^{10})^2}{2} \sim 10^{18} \frac{W}{m^2} \sim 10^{14} \frac{W}{cm^2}$$

(\[0,1 т.\] за резултата) 

л) Понеже векторът на интензитета на електричното поле на нелинейно поляризирана светлина няма едно фиксирано направление, електронът, ускорен от такова поле може въобще да не се върне обратно в начално положение, т.е. може да не се случи рекомбинацията, по време на която фактически се случва излъчването на получения фотон. В резултат, използването на светлина, която не е линейно поляризирана, води до ниска ефективност на процеса на генериране на високи хармоники. \[0,4 т.\] 

м) За движението на свободен електрон във външно осцилиращо електрично поле се получава: 

$m\ddot{x} = m\dot{v} = -eE_0 \cos \omega t \Rightarrow v(t) = -\frac{eE_0}{m\omega} \sin \omega t + v_0$

\[0,2 т.\] Понеже разглеждаме осцилиращ електрон, който няма дрейф, то $v_0 = 0$ 

$\Rightarrow U_p = \left(\frac{1}{2} mv^2\right) = \frac{e^2 E_0^2}{2m\omega^2} (\sin^2 \omega t) = \frac{e^2 E_0^2}{2m\omega^2} \left(\frac{1 - \cos 2\omega t}{2}\right) = \frac{e^2 E_0^2}{4m\omega^2}$

(\[0,2 т.\] за резултата) 

н) Както знаем $\ddot{x}(t) = -\frac{eE_0}{m} \cos \omega t$. Оттук имаме $x(t) = \frac{eE_0}{m\omega^2} \cos \omega t + v_0 t + x_0$, където $v_0, x_0$ са интеграционни константи. \[0,1 т.\] Същото може да се съобрази по следния начин. 

Ако преминем в неинерциална отправна система, чието начало се движи по закон $x_r(t) = \frac{eE_0}{m\omega^2} \cos \omega t$, то в тази система, електронът ще изпитва освен електростатичната сила $-eE_0 \cos \omega t$ и инерчна сила $F_{in} = -m\ddot{x}_r = eE_0 \cos \omega t$. Общата сила е 0 и следователно в тази отправна система тялото се движи равномерно, т.е. $x_{отн} = x - x_r = v_0 t + x_0$. Така $x(t) = \frac{eE_0}{m\omega^2} \cos \omega t + v_0 t + x_0$. 

Нека атомът се йонизира в момент $t_0$. Тогава имаме, че $x(t_0) = 0$ и $\dot{x}(t_0) = 0$. Така 

$$\dot{x}(t_0) = -\frac{eE_0}{m\omega} \sin \omega t_0 + v_0 = 0 \Rightarrow v_0 = \frac{eE_0}{m\omega} \sin \omega t_0$$

$$x(t_0) = \frac{eE_0}{m\omega^2} (\cos \omega t_0 + \omega t_0 \sin \omega t_0) + x_0 = 0$$

$$\Rightarrow x_0 = -\frac{eE_0}{m\omega^2} (\cos \omega t_0 + \omega t_0 \sin \omega t_0)$$

$$ \Rightarrow x(t) = \frac{eE_0}{m\omega^2} [\cos \omega t - (\cos \omega t_0 - (\omega t - \omega t_0) \sin \omega t_0)] $$

$$ \dot{x}(t) = \frac{eE_0}{m\omega} [\sin \omega t_0 - \sin \omega t] $$

\[0,2 т.\] Рекомбинация настъпва в момент $t = t'$, когато $x(t') = 0$. Тогава енергията на електрона непосредствено преди рекомбинацията е: 

$$ E_k = \frac{1}{2} m(\dot{x}(t'))^2 = \frac{e^2E_0^2}{2m\omega^2} [\sin \omega t_0 - \sin \omega t']^2 = 2[\sin \omega t_0 - \sin \omega t']^2 U_p $$

\[0,1 т.\] Остава да се определи максималната стойност на $|\sin \omega t_0 - \sin \omega t'|$. 

Нека $\alpha = \omega t_0$ и $\beta = \omega t' > \alpha$. Тогава $\cos \beta = \cos \alpha - \sin \alpha (\beta - \alpha) = f_\alpha(\beta)$, където $f_\alpha(\phi)$ е допирателната към $\cos \phi$ в точката $\phi = \alpha$. 

Забелязваме, че $f_\alpha(x = 2) = \cos \alpha + \sin \alpha (\alpha - 2)$, а това са координатите $y$ на маркера с надпис $\alpha$ на допълнителната ос на помощната графика. Така можем графично да построим $f_\alpha(x)$ и да определим $\beta$ и оттам $\sin \alpha - \sin \beta$. \[0,6 т.\] 

Лесно се съобразява, че само за $\alpha \in [0, \frac{\pi}{2})$, съществува такова $\beta$, т.е. само за $\alpha \in [0, \frac{\pi}{2})$ електронът рекомбинира отново. Също $\sin \alpha - \sin \beta$ интуитивно е мярка за ъгъла между допирателните към косинуса в $\alpha$ и $\beta$. На око се определя, че екстремумът на $\sin \alpha - \sin \beta$ се намира някъде при $\alpha \in (0.2, 0.4)$. Правим измервания за $\alpha = 0.200, 0.225, ..., 0.400$ и правим таблица за зависимостта на $\sin \alpha - \sin \beta$ от $\alpha$. Построяваме графика в празното пространство и получаваме, че $\max|\sin \omega t_0 - \sin \omega t'| \approx 1.262 \Rightarrow \kappa \approx 2 \cdot (1.262)^2 \approx 3.2$. \[0,4 т.\] 

При рекомбинацията електронът преминава от състояние с енергия $E_k = \kappa U_p$ към свързано състояние с енергия $-U_i$. Тогава енергията на фотона е $\varepsilon_y \le U_i + \kappa U_p$, т.е. $\varepsilon_y \le U_i + 3.2U_p$. \[0,1 т.\] 

o) За улеснение, лесно се получава, че 

$$ U_p = \frac{e^2E_0^2}{4m\omega^2} = \frac{e^2}{4m(4\pi^2c^2/\lambda^2)} = \frac{e^2}{8m\pi^2\varepsilon_0c^3} I\lambda^2 = 9.32 I \left[ \frac{W}{\text{cm}^2} \right] (\lambda[\mu\text{m}])^2 \text{ eV} $$

От фигурата се вижда, че $\varepsilon_{y,max} \approx 120 \text{ eV}$, като $U_i = 15.8 \text{ eV}$ и $\lambda = 0.4 \mu\text{m}$. Тогава: 

$$I \approx 7 \cdot 10^{15} \frac{W}{\text{cm}^2}$$

(\[0,2 т.\] за резултата) 

**Задача 3. Физика на ядрото** 

a) От съотношението за неопределеност енергия-време и формулата на Айнщайн, за времето на живот на пиона се получава $\tau \sim \hbar/m_{\pi}c^2$. За това време, пионът е изминал разстояние не повече от $c\tau \sim \hbar/m_{\pi}c = \Lambda_{\pi}$, където $\Lambda_{\pi}$ е Компътновата дължина на пиона. Понеже остатъчното силно ядрено взаимодействие се осъществява чрез обмен на пион, то радиусът му на действие трябва да е от порядъка на най-голямото изминато от пион разстояние. Така $\tau_{\pi} \sim \Lambda_{\pi} \approx 1.5 \text{ fm}$. 

(\[0,7 т.\] за идеята и \[0,2 т.\] за пресмятането) 

б) $\Delta mc^2 = E_{\text{ядро}} - \sum E_{\text{нуклони}} = -E_{\text{св}} \Rightarrow \Delta m = -E_{\text{св}}/c^2$ \[0,3 т.\] 

в) Ако ядрото е направено от хомогенна течност с фиксирана плътност, то обемът на ядрото е пропорционален на броя нуклони, т.е. $V \sim A$. С отчитане на $V \sim R^3$ се получава, че $R \sim A^{1/3}$ или $R = r_0A^{1/3}$ за някакво $r_0$ \[0,3 т.\]. 

Щом $R(A = 210) \approx 7.2 \text{ fm}$, то за $r_0$ се получава $r_0 \approx 1.2 \text{ fm}$. \[0,1 т.\] 

г) Обемът, заеман от един нуклон, е $V_1 \sim \frac{4}{3}\pi r_0^3$. В такъв случай, разстоянието между два нуклона е от порядъка на $2r_0 \sim 2.4 \text{ fm}$. \[0,2 т.\] В същото време радиусът на действие на остатъчното силно ядрено взаимодействие е $\tau_{\pi} \sim 1.5 \text{ fm}$. Това, че двете са от един и същи порядък, означава, че взаимодействието е най-съществено помежду нуклоните, които са преки съседи \[0,6 т.\]. 

д) Нуклоните са или вътрешни за капката ($A_{\text{int}}$), или на повърхността ($A_S$), като очевидно $A = A_{\text{int}} + A_S$. Нека енергията на една връзка между 2 нуклона е $\varepsilon$. Всеки от вътрешните нуклони има връзки с някакъв брой $n$ заобикалящи го съседни нуклони. В същото време всеки от нуклоните на повърхността има връзки с $n' < n$ нуклона, понеже са на границата. При този начин на броене на връзките, всяка връзка е преброена 2 пъти и следователно общата енергия е 

$E_V + E_S = \frac{1}{2} (A_{\text{int}} n \varepsilon + A_S n' \varepsilon) = \frac{n \varepsilon}{2} A - \frac{(n - n') \varepsilon}{2} A_S$

(\[0,7 т.\] за идеята и \[0,2 т.\] за израза) 

Броят нуклони на повърхността е пропорционален на площта на повърхността на капката, т.е. $A_S \propto R^2 \propto A^{2/3}$. \[0,3 т.\] Така се получава 

$E_V + E_S = a_V A - a_S A^{2/3} \Rightarrow f_V(Z, A) = A; f_S(Z, A) = A^{2/3}$

е) Потенциалната енергия на равномерно заредено кълбо със заряд $Q$ и радиус $R$ е 

$W = \frac{3}{5} \frac{kQ^2}{R} \Rightarrow E_C = -W = -\frac{3}{5} \frac{kQ^2}{R}$

(\[1,5 т.\] за извод на формулата) 

Зарядът е $Q = Ze$, където $e \approx 1.6 \cdot 10^{-19}C$ е елементарния електричен заряд. Имайки предвид $R = r_0A^{1/3}$ се получава: 

$E_C = -\frac{3}{5} \frac{ke^2}{r_0} \frac{Z^2}{A^{1/3}} \Rightarrow f_C(Z, A) = Z^2 A^{-\frac{1}{3}}, a_C = \frac{3}{5} \frac{ke^2}{r_0} \approx 0.72 \text{ MeV}$

(\[0,2 т.\] за пресмятането и резултата) 

ж) За $\varepsilon_{\text{св}} := E_{\text{св}}/A$ имаме: 

$\varepsilon_{\text{св}}(Z, A) = \frac{E_{\text{св}}}{A} = a_V - a_S A^{-\frac{1}{3}} - a_C Z^2 A^{-\frac{4}{3}} - a_A \left(1 - \frac{2Z}{A}\right)^2$

Ще намерим поредният номер на най-стабилното ядро с дадено масово число: 

$$ \frac{\partial \varepsilon}{\partial Z} = -2a_c Z A^{-\frac{4}{3}} - 2a_A \left(1 - \frac{2Z}{A}\right) \left(-\frac{2}{A}\right) = 0 \Rightarrow Z = \frac{A}{2} \left(1 + \frac{a_c}{4a_A} A^{\frac{2}{3}}\right)^{-1}$$
$$\Rightarrow Z \approx \frac{A}{2} - \frac{a_c}{8a_A} A^{\frac{5}{3}}; N \approx \frac{A}{2} + \frac{a_c}{8a_A} A^{\frac{5}{3}} $$

(\[0,3 т.\] за условието за екстремум и производната и \[0,1 т.\] за намирането на Z, N) 

Оттук се вижда, че за леки ядра $Z \approx N \approx A/2$, а за по-тежки ядра $N > Z$. 

Причината за това е, че неутроните са като лепило, което държи ядрото. Колкото поголям е поредният номер, толкова по-големи са Кулоновите сили на отблъскване, което води до нуждата от повече неутрони. \[0,3 т.\] 

3) Заместваме полученият от предната подточка резултат за $Z(A)$ в $\varepsilon_{CB}(Z, A)$. 

$$ \varepsilon(A) = a_V - a_S A^{-\frac{1}{3}} - \frac{a_c}{4} A^{\frac{2}{3}} \left(1 + \frac{a_c}{4a_A} A^{\frac{2}{3}}\right)^{-2} - a_A \left(1 - \left(1 + \frac{a_c}{4a_A} A^{\frac{2}{3}}\right)^{-1}\right)^2$$
$$\varepsilon(A) = a_V - a_S A^{-\frac{1}{3}} - \frac{a_c}{4} \left( A^{-\frac{2}{3}} + \frac{a_c}{4a_A} \right) $$

\[0,2 т.\] Нека $x = A^{-1/3}$ и $f(x) := \varepsilon(A)$. Така се търси максимум на $f$. 

$$ f(x) = a_V - a_S x - \frac{a_c}{4x^2 + \frac{a_c}{a_A}} \Rightarrow f'(x) = -a_S + \frac{8a_c x}{\left(4x^2 + \frac{a_c}{a_A}\right)^2} = 0 $$

$$ \Rightarrow x^2 - \sqrt{\frac{a_c}{2a_S} \sqrt{x} + \frac{a_c}{4a_A}} = 0 \Rightarrow x = \sqrt{\frac{\sqrt{\frac{a_c}{2a_S} \sqrt{x} - \frac{a_c}{4a_A}} \approx \sqrt{0.1393 \sqrt{x} - 7.651 \cdot 10^{-3}}}{\sqrt{0.1393 \sqrt{x} - 7.651 \cdot 10^3}}} $$

| x | f(x) |
| ------ | -------- |
| 0.1000 | 0.190787 |
| 0.1908 | 0.230643 |
| 0.2306 | 0.243397 |
| 0.2434 | 0.247130 |
| 0.2471 | 0.248181 |
| 0.2482 | 0.248491 |
| 0.2485 | 0.248575 |
| 0.2486 | 0.248604 |
| 0.2486 | 0.248604 |

\[0,3 т.\] Полученото подлежи на решаване числено чрез итерации. Лесно се съобразява, че очакваме уравнението да има 2 решения, от които едното е много малко (което значи неестествено голяма стойност за A и Z), а другото е това, което търсим. Започвайки итерациите от $x = 0.1$ се получава $x \approx 0.2486 \Rightarrow A = x^{-3} \approx 65$. В същото време 

$$ Z = \frac{A}{2} \frac{1}{1 + \frac{a_c}{4a_A} A^{2/3}} \approx 29 $$

Следователно, търсеният от нас елемент, е $\frac{65}{29} X$ - това е мед. \[0,4 т.\] 

и) Енергията на свързване има минимум в недеформираното състояние, когато то е състояние на неустойчиво равновесие. Това значи, че ядрото е нестабилно, когато малки деформации водят до повишаване на енергията на свързване. \[0,7 т.\] 

Нека сферичната капка се е деформирала до елипсоид ($a = b < c$) с много малък ексцентрицитет $0 < e \ll 1$. Понеже ядрото само се деформира, обемът на капката остава постоянен. Тогава $V = \frac{4}{3} \pi R^3 = \frac{4}{3} \pi abc \Rightarrow R = \sqrt[3]{a^2 c}$, където $R$ е радиусът на ядрото в недеформирано състояние. \[0,5 т.\] 

Известно е, че $E_V \propto V$, $E_S \propto S$, $E_C = W$ и следователно промяната в енергията на свързване е \[0,2 т.\] 

$$ \Delta E_{CB} = \frac{E_V \Delta V}{V_0} - \frac{E_S \Delta S}{S_0} - \frac{E_C \Delta W}{W_0} $$

където $V_0, S_0 = 4\pi R^2 = 4\pi(a^2c)^{2/3}$, $W_0 = \frac{3}{5} \frac{kQ^2}{R} = \frac{3}{5} \frac{kQ^2}{(a^2c)^{1/3}}$ са обемът, площта и електростатичната енергия в недеформирано състояние. Понеже обемът не се променя, $\Delta V = 0$, а останалото развиваме в ред \[0,8 т.\]: 

$$S = S_0 \left(1 + \frac{2e^4}{45} + \dots\right) \Rightarrow \frac{\Delta S}{S_0} = \frac{2e^4}{45} \qquad W = W_0 \left(1 - \frac{e^4}{45} - \dots\right) \Rightarrow \frac{\Delta W}{W_0} = -\frac{e^4}{45}$$ $$\Rightarrow \Delta E_{\text{св}} = (E_C - 2E_S) \frac{e^4}{45}$$

Оттук следва, че условието за спонтанен разпад е \[0,2 т.\] 

$\Delta E_{\text{св}} > 0 \Leftrightarrow E_C > 2E_S \Leftrightarrow a_C \frac{Z^2}{A^{1/3}} > 2a_S A^{2/3} \Leftrightarrow \frac{Z^2}{A} > \frac{2a_S}{a_C} = C \approx 51$

й) За уран-235, имаме $Z^2/A \approx 28.7 < 51$ и следователно той не се разпада спонтанно според този модел. \[0,2 т.\] 

к) От закона за запазване на енергията за енергията отделена при разпада на едно ядро уран се получава \[0,2 т.\] 

$$Q_1 = \left(E_n - E_{\text{св}}(^{235}_{92}\text{U})\right) - \left(E_{3n} - E_{\text{св}}(^{141}_{56}\text{Ba}) - E_{\text{св}}(^{92}_{36}\text{Kr})\right)$$
$$\approx E_{\text{св}}(^{141}_{56}\text{Ba}) + E_{\text{св}}(^{92}_{36}\text{Kr}) - E_{\text{св}}(^{235}_{92}\text{U})$$

След директно пресмятане с помощта на полуемпиричната формула се получава \[0,2 т.\] 

$Q_1 \approx 156.4 \text{ MeV} \approx 2.50 \cdot 10^{-11} \text{ J}$

В $m = 0.9 \text{ kg}$ уран-235 има $N = \frac{m}{235 \text{ kg/kmol}} N_A \approx 2.31 \cdot 10^{24}$ атома и следователно отделената енергия при взрива е от порядъка на 

$$Q = NQ_1 \approx 5.8 \cdot 10^{13} \text{ J} \approx 13.7 \text{ kt}$$
\[0,1 т.\]