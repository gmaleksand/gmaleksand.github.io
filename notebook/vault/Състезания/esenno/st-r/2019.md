[[Състезания/esenno/st/2018|◂ 2018]] | [[Състезания/esenno/st/2019|условия]] | [[Състезания/esenno/st/2022| 2022 ▸]]

**Задача 1. Падащ пясък**
**Част 1.** Приемаме за нулев момента на минаване на кутията през равновесно положение. Тогава отместването на кутията се описва с уравнението:
(1) $x_{box}(t) = A \sin(\omega t)$ \[0.5 т\]
Да разгледаме падаща песъчинка, която в даден момент $t$ се намира под кутията в точка с вертикална координата $y$. Това означава, че песъчинката е падала до този момент в продължение на време:
(2) $t_f = \sqrt{2y/g}$ \[0.5 т\]
Следователно песъчинката се е отделила от отвора в по-ранен момент:
(3) $t_d = t - t_f = t - \sqrt{2y/g}$ \[1.0 т\]
в точка с x-координата:
(4) $x_d = x_{box}(t - t_f) = A \sin \left( \omega \left( t - \sqrt{2y/g} \right) \right)$ \[1.0 т\]
и с хоризонтална скорост:
(5) $v_d = \omega A \cos \left( \omega \left( t - \sqrt{2y/g} \right) \right)$. \[1.0 т\]
Следователно x-координатата на песъчинката в момента $t$ е:
$x = x_d + v_d t_f = A \sin \left( \omega \left( t - \sqrt{2y/g} \right) \right)$
(6) $+ \omega A \sqrt{2y/g} \cos \left( \omega \left( t - \sqrt{2y/g} \right) \right)$. \[1.0 т\]
В момента $t = 0$ получаваме:
(7) $x = A \omega \sqrt{2y/g} \cos(\omega \sqrt{2y/g}) - A \sin(\omega \sqrt{2y/g})$. \[1.0 т\]
Интересно е, че ако изберем безразмерни координати: $\tilde{x} = x/A$ и $\tilde{y} = 2y\omega^2/g$ уравнението на струята се описва с универсална функция:
(8) $\tilde{x} = \sqrt{\tilde{y}} \cos \sqrt{\tilde{y}} - \sin \sqrt{\tilde{y}}$.

**Част 2.** Прилагаме уравнение (6) за песъчинка, която се удря в пода в момента $t$. Понеже в този момент $y = H$, x-координатата на песъчинката е:
(9) $x = A \sin \left( \omega \left( t - \sqrt{2H/g} \right) \right) + \omega A \sqrt{2H/g} \cos \left( \omega \left( t - \sqrt{2H/g} \right) \right)$. \[1.0 т\]
От полученото уравнение виждаме, че x-координатата на падащия пясък е суперпозиция на две хармонични трептения, отместени по фаза с $\pi/2$ \[1.0 т\].
Следователно „амплитудата” $A_1$ на трептенето на пясъчната струя е:
(10) $A_1 = \sqrt{A^2 + 2\omega^2 A^2 H / g} = A \sqrt{1 + 2\omega^2 H / g}$. \[1.0 т\]
Дължината на образуваната пясъчна леда е равна на удвоената амплитуда:
(11) $L = 2A \sqrt{1 + 2\omega^2 H / g}$. \[1.0 т\]

**Задача 2. Магнитен капан**
**Част 1.** Частиците се движат през цялото време в равнината, в която са излъчени. Избираме декартова координатна система XYZ, където оста X съвпада с проводника и е по посока на тока, оста Y е перпендикулярна на проводника и насочена към източника на йони, а оста Z е перпендикулярна на равнината на движение. Разглеждаме йон, чиято начална скорост сключва ъгъл $\alpha$ с оста X, т.е. компонентите на скоростта му са съответно:
(1) $v_{0x} = v \cos \alpha$ \[0.25 т\]
и
(2) $v_{0y} = v \sin \alpha$. \[0.25 т\]
Във всеки момент уравненията за движение на частицата по двете оси имат вида:
(3) $m \dot{v}_x = q v_y B_z(y)$ \[0.5 т\]
и
(4) $m \dot{v}_y = -q v_x B_z(y)$, \[0.5 т\]
където:
(5) $B_z(y) = \frac{\mu_0 I}{2\pi y}$ \[0.5 т\]
е Z-компонентата на магнитната индукция на разстояние $y$ от проводника (X- и Y-компонентите са нула). Като вземем предвид, че $v_y = \dot{y} = dy/dt$, получаваме връзка между промяната $dv_x$ на скоростта по X и малко преместване $dy$ по Y:
(6) $dv_x = \frac{\mu_0 I q}{2\pi m y} dy$ \[1.0 т\]
Интегрираме двете страни на уравнението от началния момент, когато $y_0 = d$ до произволен момент. Така получаваме връзка между моментната стойност на X-компонентата на скоростта и моментната стойност на координатата $y$:
(7) $v_x - v \cos \alpha = \frac{\mu_0 I q}{2\pi m} \ln \left( \frac{y}{d} \right)$ \[0.5 т\]
Когато частицата достига минимално или максимално разстояние от проводника, нейната Y-компонента на скоростта е нула. Понеже магнитното поле не върши работа върху частицата, кинетичната енергия, а следователно и големината на скоростта на частицата се запазва, т.е. $v_x = \pm v$. Следователно екстремните координати на частицата удовлетворяват условието:
(8) $\pm v - v \cos \alpha = \frac{\mu_0 I q}{2\pi m} \ln \left( \frac{y_{max,min}}{d} \right)$ \[1.0 т\]
или
(9) $y_{max,min} = d \exp \left( \frac{2\pi m v}{\mu_0 I q} (\pm 1 - \cos \alpha) \right)$.
Най-голямо разстояние от всички излъчени йони достигат тези, които са излъчени под ъгъл $\alpha = 180^\circ$, т.е. в посока противоположна на тока:
(10) $r_{max} = d \exp \left( \frac{4\pi m v}{\mu_0 I q} \right)$. \[0.25 т\]
Минималното разстояние съответства на частици, излъчени по посока на тока, т.е. под ъгъл $\alpha = 0^\circ$:
(11) $r_{min} = d \exp \left( -\frac{4\pi m v}{\mu_0 I q} \right)$. \[0.25 т\]
Интересен факт е, че $r_{max} r_{min} = d^2$.

**Част 2.** Траекториите на частиците са изобразени качествено на фигурата.
*Критерии за оценка на чертежа*
* Максимално разстояние съответства на частици, излъчени в посока, противоположна на посоката на тока. \[0.5 т\]
* Радиусът на кривината при върха на траекторията е по-голям, отколкото в точката на тръгване. \[0.5 т\]
* Минималното разстояние съответства на частици, излъчени по посоката на тока. \[0.5 т\]
* Радиусът на кривината в най-ниската част на траекторията е по-малък, отколкото в точката на тръгване. \[0.5 т\]

**Част 3.** От уравнения (4) и (5), като вземем предвид, че $\dot{v}_y = \ddot{y}$, изразяваме моментната скорост на йона в посока на оста X:
(12) $v_x = -\frac{2\pi m y \ddot{y}}{\mu_0 q I}$ \[0.25 т\]
В най-грубо приближение можем да приемем, че йонът се движи в еднородно магнитно поле с индукция:
(13) $B_z = \frac{\mu_0 I}{2\pi d}$ \[0.25 т\]
и описва окръжност с радиус:
(14) $R = \frac{mv}{q B_z} = \frac{2\pi m v d}{\mu_0 I q}$ \[0.25 т\]
с ъглова скорост:
(15) $\omega = \frac{v}{R} = \frac{\mu_0 I q}{2\pi m d}$ \[0.25 т\]
Y-координатата на йон, излъчен перпендикулярно на проводника се дава приблизително със закона за хармонично трептене:
(16) $y = d + R \sin(\omega t)$ \[0.5 т\]
Съответно за втората производна на $y$ имаме:
(17) $\ddot{y} = -\omega^2 R \sin(\omega t)$. \[0.5 т\]
Като заместим $y$ и $\ddot{y}$ в уравнение (12), получаваме:
(18) $v_x = \frac{2\pi m}{\mu_0 q I} \omega^2 R (d \sin(\omega t) + R \sin^2(\omega t))$.
Дрейфовата скорост съответства на средната скорост в направление на X. Като вземем предвид, че:
(19) $\omega R = v$, $\langle \sin(\omega t) \rangle = 0$, $\langle \sin^2(\omega t) \rangle = 1/2$, \[0.5 т\]
намираме:
(20) $v_d \equiv \langle v_x \rangle = \frac{\pi m v^2}{\mu_0 q I}$. \[0.5 т\]
Както се вижда от получения израз, знакът на дрейфовата скорост съвпада със знака на тока. Следователно йоните се преместват в посоката, в която тече токът.

**Задача 3. Топлинна леща**
**Част 1.** Разглеждаме цилиндричен участък от пластинката с радиус $r$ ($r < a$). Погълнатата топлинна мощност от този участък е:
(1) $P = \frac{1}{2} I S = \frac{I \pi r^2}{2}$. \[0.5 т\]
Същата топлинна мощност се предава през околната повърхност на цилиндъра към периферията на пластинката:
(2) $\frac{\pi r^2 I}{2} = -2\pi r b k \frac{dT}{dr}$. \[1.0 т\]
Оттук за градиента на температурата в радиално направление получаваме:
(3) $\frac{dT}{dr} = -\frac{Ir}{4bk}$. \[0.5 т\]
След като интегрираме уравнение (3), получаваме:
(4) $T(r) = C - \frac{Ir^2}{8bk}$. \[0.5 т\]
Интеграционната константа $C$ може да бъде определена от условието $T(a) = T_1$, т.е.
(5) $C = T_1 + \frac{Ia^2}{8bk}$. \[0.5 т\]
Така окончателно получаваме:
(6) $T(r) = T_1 + \frac{I(a^2 - r^2)}{8bk}$. \[1.0 т\]
Оттук определяме разликата между температурите в центъра и периферията на пластинката:
(7) $\Delta T = T(0) - T_1 = \frac{Ia^2}{8bk} \approx 63 \text{ K}$. \[1.0 т\]

**Част 2.** Показателят на пречупване на пластинката се изменя в радиално направление по закона:
(8) $n(r) = n_1 + \frac{\gamma I (a^2 - r^2)}{8bk}$. \[1.0 т\]
От принципа на Ферма следва, че светлинният сноп ще се фокусира в дадена точка зад пластинката, ако лъчите, падащи на различно разстояние $r$ от центъра на пластинката изминават еднакъв оптичен път до тази точка. Както се вижда от фигурата, оптичният път на лъч, падащ на разстояние $r$, е:
(9) $s(r) = n(r)b + \sqrt{f^2 + r^2} = bn_1 + \frac{\gamma I b (a^2 - r^2)}{8bk} + \sqrt{f^2 + r^2}$. \[1.0 т\]
Ако предположим, че показателят на пречупване се изменя слабо в радиално направление, лъчът се отклонява на малък ъгъл от пластинката, т.е. $r \ll f$. Тогава за квадратния корен можем да използваме приблизителното равенство на Бернули:
(10) $\sqrt{f^2 + r^2} \approx f + \frac{r^2}{2f}$. \[0.5 т\]
Съответно за оптичния път получаваме приблизителния израз:
(11) $s(r) \approx bn_1 + f + \frac{\gamma I b (a^2 - r^2)}{8bk} + \frac{r^2}{2f}$. \[0.5 т\]
За да настъпи фокусиране, оптичният път не трябва да зависи от $r$, т.е. коефициентът пред $r^2$ трябва да е нула:
(12) $\frac{r^2}{2f} - \frac{\gamma I r^2}{8k} = 0$. \[1.0 т\]
Така намираме фокусното разстояние на топлинната леща:
(13) $f = \frac{4k}{\gamma I} = 1.6 \text{ m}$. \[1.0 т\]