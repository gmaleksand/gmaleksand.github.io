а) Силите, действащи на пръчката и топчето по време на удара, са перпендикулярни на пръчката. Следователно скоростите $\vec{v}_1$ и $\vec{v}_C$ също са перпендикулярни на пръчката. От закона за запазване на импулса имаме: 

$$ (1) \quad mv_0 = mv_1 + mv_C. \qquad [1 \text{ т}] $$

Като вземем предвид, че инерчният момент на пръчката спрямо нейния център е: 

$$ (2) \quad I_C = \frac{1}{12} m(2l)^2 = \frac{1}{3} ml^2, \qquad [1 \text{ т}] $$

записваме закона за запазване на момента на импулса спрямо точка C: 

$$ (3) \quad mv_0 xl = mv_1 xl + \frac{1}{3} ml^2 \omega. \qquad [1 \text{ т}] $$

За еластичен удар е в сила и законът за запазване на механичната енергия: 

$$ (4) \quad \frac{1}{2} mv_0^2 = \frac{1}{2} mv_1^2 + \frac{1}{2} mv_C^2 + \frac{1}{6} ml^2 \omega^2. \qquad [1 \text{ т}] $$

Преписваме трите закона за запазване, като съкратим общите множители и групираме в лявата страна само събираеми, отнасящи се за топчето, а в дясната - само за пръчката: 

$$ (5) \quad v_0 - v_1 = v_C, \\ (6) \quad (v_0 - v_1)x = \frac{1}{3} l\omega \\ (7) \quad v_0^2 - v_1^2 = v_C^2 + \frac{1}{3} (l\omega)^2 $$

От уравнения (5) и (6) намираме връзката $l\omega = 3xv_C$, след което преобразуваме уравнение (7) във вида: 

$$ (8) \quad v_0^2 - v_1^2 = (1 + 3x^2)v_C^2. $$

След като разделим почленно уравнение (8) на уравнение (5), получаваме: 

$$ (9) \quad v_0 + v_1 = (1 + 3x^2)v_C. $$

Уравненията (5), (6) и (9) образуват линейна система, от която определяме еднозначно търсените величини: 

$$ (10) \quad v_C = \frac{2v_0}{2 + 3x^2}, \qquad [1 \text{ т}] \quad (11) \quad v_1 = \frac{3x^2v_0}{2 + 3x^2}, \qquad [1 \text{ т}] \quad (12) \quad \omega = \frac{6xv_0}{(2 + 3x^2)l}. \qquad [1 \text{ т}] $$

б) За да спре след втория удар, пръчката трябва да получи импулс в посока, противоположна на посоката на $\vec{v}_C$. Следователно в момента на втория удар пръчката се е завъртяла на ъгъл $\varphi = 180^\circ = \pi \text{ rad}$ спрямо началното си положение и заставайки вертикално е ударила топчето отзад спрямо посоката му на движение, както е показано на фигурата. Ясно е, че центърът на пръчката и топчето ще лежат на една вертикална линия, ако се движат с еднаква скорост след първия удар: 

$$ (13) \quad v_C = v_1. \qquad [1 \text{ т}] $$

 

От уравнения (10) и (11) следва, че: 

$$ (14) \quad x_0 = \sqrt{\frac{2}{3}} \approx 0.816. \qquad [0.5 \text{ т}] $$

Времето между двата удара е равно на времето, за което пръчката се завърта на ъгъл $\varphi$: 

$$ (15) \quad t = \frac{\varphi}{\omega} = \frac{\pi l(2 + 3x_0^2)}{6x_0v_0} = \frac{\sqrt{6}\pi l}{3v_0}. \qquad [0.5 \text{ т}] $$

При $x = x_0$ скоростта на центъра е $v_c = v_0/2$ и следователно преместването на пръчката е: 

$$ (16) \quad d = \frac{v_0 t}{2} = \frac{\sqrt{6\pi}}{6} l \approx 1.283 l. \qquad [1 т] $$

**Задача 2. Неустойчивост на Плато-Рейли** 

**а) I метод** 

При условие, че гравитацията не играе роля за протичане на явлението, следва, че времето $t_d$ не зависи от $g$. От останалите три параметъра - $r_0$, $\sigma$ и $\rho$, може да се състави еднозначно комбинация с размерност на време, защото броят на параметрите е равен на броя на основните единици: 

$$ t_d = Cr_0^\alpha \sigma^\beta \rho^\gamma, \qquad [0.3] $$

където $\alpha$, $\beta$ и $\gamma$ са неизвестни степенни показатели, а $C$ е безразмерен коефициент на пропорционалност. Размерностите на величините във формулата, изразени чрез основни единици на SI, са: 

$$ \begin{aligned} [t_d] &= s, \\ [r_0] &= m, \\ [\sigma] &= \frac{N}{m} = \text{kg} \cdot \text{s}^{-2}, \\ [\rho] &= \text{kg} \cdot \text{m}^{-3}. \end{aligned} \qquad [0.3] \qquad [0.1] $$

След като изравним размерностите на двете страни, получаваме: 

$$ m^0 s^1 kg^0 = m^{\alpha-3\gamma} \cdot s^{-2\beta} \cdot kg^{\beta+\gamma}, $$

откъдето следва системата уравнения: 

$$ \begin{cases} \alpha - 3\gamma = 0 \\ -2\beta = 1 \\ \beta + \gamma = 0 \end{cases} \qquad [0.3] $$

която има решение: 

$$ \begin{cases} \alpha = +3/2 \\ \beta = -1/2 \\ \gamma = +1/2 \end{cases} \qquad [0.5] $$

Така окончателно намираме: 

$$ t_d = Cr_0^{3/2} \sigma^{-1/2} \rho^{1/2} \equiv C \sqrt{\frac{\rho r_0^3}{\sigma}}. \qquad [0.5] $$

**II метод** 

Комбинация с размерност на време може да се получи и чрез аналогия с познат закон, в който участват величини със същата размерност, както в дадената задача. Например периодът на пружинно махало с маса $m$ и коефициент на еластичност $k$ се дава с израза:

$T = 2\pi \sqrt{\frac{m}{k}}. \qquad [0.5]$

Лесно можем да забележим, че повърхностното напрежение има същата размерност като коефициента на еластичност: 

$[k] = [\sigma] = N/m, \qquad [0.5]$

а масата - размерност на плътност по обем: 

$[m] = [\rho][V] = [\rho][r_0]^3. \qquad [0.5]$

Следователно, ако заместим в лявата страна периода с търсеното време, а в дясната страна - масата с $\rho r_0^3$, коефициента на еластичност със $\sigma$ и отчетем, че безразмерният коефициент $C$ е неизвестен, получаваме равенство с размерност на време и от двете страни: 

$t_d = C \sqrt{\frac{\rho r_0^3}{\sigma}}. \qquad [0.5]$

**61)** От условието $r(x) = r(x + \lambda)$ за периодичност на вълната следва, че: 

$\sin(kx) = \sin(kx + k\lambda), \qquad [0.5]$

Понеже синусът има период $2\pi$, за връзката между $k$ (т.нар. *вълнов вектор*) и $\lambda$, получаваме: 

$k\lambda = 2\pi. \qquad [0.5]$

**62)** В най-широкото или в най-тясното напречно сечение (т.е. перпендикулярно на $x$), радиусът на кривината съвпада с радиуса на струята: 

$R_1 \equiv r(x) = r_0 + A \sin(kx). \qquad [0.5]$

В надлъжно сечение (т.е. в равнината на чертежа): 

$1/R_2 = -r''(x) = k^2 A \sin(kx). \qquad [0.5]$

В най-широката част $\sin(kx) = 1$, откъдето следва $R_1 = r_0 + A$, $1/R_2 = k^2 A$ и: 

$p_{\text{ш}} = \sigma \left(\frac{1}{r_0 + A} + k^2 A\right). \qquad [0.5]$

В най-тясната част $\sin(kx) = -1$, откъдето следва $R_1 = r_0 - A$, $1/R_2 = -k^2 A$ и: 

$p_{\text{т}} = \sigma \left(\frac{1}{r_0 - A} - k^2 A\right). \qquad [0.5]$

**63)** Струята е неустойчива, ако $p_{\text{ш}} < p_{\text{т}}$. Тогава по-високото налягане в тесните части води до по-нататъшното им стесняване, поради изтичане на течността към по-широките части, където налягането е по-ниско. От неравенството: 

$\sigma \left(\frac{1}{r_0 + A} + k^2 A\right) < \sigma \left(\frac{1}{r_0 - A} - k^2 A\right). \qquad [1.0]$

следва: 

$k^2 A < \frac{A}{r_0^2 - A^2}.$

Ако пренебергнем A в сравнение с $r_0$ и вземем предвид, че $k = 2\pi/\lambda$, получаваме: 

$\lambda > \lambda_{\text{min}} = 2\pi r_0, \qquad [1.0]$

т.е. минималната дължина на вълната е равна на обиколката на струята. Този резултат съответства на експерименталното наблюдение на Плато, според което "... за да се разпадне струята на капки, дължината ѝ трябва да е поне 3.11-3.18 пъти по-голяма от нейния диаметър". 

**64)** Струята се прекъсва в най-тесните си места, които се намират на разстояние $\lambda_{\text{min}}$ едно от друго. Обемът течност между две стеснения е: 

$V_{\text{min}} = \pi r_0^2 \lambda_{\text{min}} = 2\pi^2 r_0^3. \qquad [0.3]$

Откъсналата се течност образува сферична капка със същия обем, т.е.: 

$V_{\text{min}} = \frac{4}{3} \pi r_{\text{min}}^3, \qquad [0.2]$

откъдето намираме: 

$r_{\text{min}} = \sqrt[3]{\frac{3V_{\text{min}}}{4\pi}} = r_0 \sqrt[3]{\frac{3\pi}{2}} \approx 1.68r_0 \qquad [0.5]$

**в)** Разстоянието $h$ от отвора до мястото на откъсване на първата капка е равно на пътя при свободно падане с начална скорост $v_0$ в продължение на време $t_d$: 

$h = v_0 t_d + \frac{g t_d^2}{2}. \qquad [0.2]$

Така намираме времето за разпадане на струята: 

$t_d = \frac{v_0}{g} \left( \sqrt{1 + \frac{2gh}{v_0^2}} - 1 \right). \qquad [0.4]$

За струята дестилирана вода отчитаме от снимката $h \approx 6.8$ cm и пресмятаме: 

$t_d \approx 0.113 \text{ s}. \qquad [0.2]$

Като използваме получения в т. а) израз за $t_d$, намираме безразмерния коефициент: 

$C = t_d \sqrt{\frac{\sigma}{\rho r_0^3}} = 0.113 \text{ s} \times \sqrt{\frac{7.2 \times 10^{-2} \text{ kg/s}^2}{1.0 \times 10^3 \text{ kg/m}^3 \times 1.0 \times 10^{-9} \text{ m}^3}} \approx 30. \qquad [0.5]$

За струята сапунен разтвор $h_1 \approx 16.0$ cm и съответно времето за разпадане на струята е:

$t_{d,1} \approx 0.176 \text{ s.} \qquad [0.2]$

Като вземем предвид, че при един и същ радиус на струята и еднаква плътност на двете течности $t_d \propto \sigma^{-1/2}$, получаваме: 

$\sigma_1 = \frac{\sigma t_d^2}{t_{d,1}^2} = \frac{72 \text{ mN/m} \times 0.123^2}{0.186^2} \approx 30 \text{ mN/m}. \qquad [0.5]$

Уточнение. Понеже разстоянията, които струите изминават преди да се разпаднат, не са точно дефинирани, за верни се приемат всички отчетени стойности в интервалите 5.0 cm $\le$ $h \le 7.0$ cm и 14.0 cm $\le$ $h_1 \le 16.0$ cm. За верни се приемат стойности на $C$ и $\sigma_1$, които са пресметнати правилно за съответните отчетени стойности на $h$ и $h_1$. 

**Задача 3. Електромер** 

а) От II правило на Кирхоф следва: 

$-L_1 \frac{dI_1}{dt} + U(t) = 0. \qquad [0.5]$

Ако приемем, че $I_1(t) = I_{1,\text{max}} \sin(\omega t + \varphi)$, получаваме: 

$-\omega L I_{1,\text{max}} \cos(\omega t + \varphi) + U_{\text{max}} \sin(\omega t) \equiv 0, \qquad [0.5]$

откъдето следва: 

$I_{1,\text{max}} = \frac{U_{\text{max}}}{\omega L_1}, \qquad [0.5]$

$\varphi = -\pi/2 \qquad [0.5]$

$I_1(t) = -\frac{U_{\text{max}}}{\omega L_1} \cos(\omega t) \qquad [0.5]$

б) От определението за индуктивност следва, че общият магнитен поток през всички навивки на намотката 1 е: 

$\Phi_{\text{tot}}(t) = L_1 I_1(t). \qquad [0.5]$

Тъй като намотката е съставена от $N_1$ последователно свързани навивки, потокът през една отделна навивка, т.е. потокът през напречното сечение на сърцевината е: 

$\Phi_1(t) = \frac{\Phi_{\text{tot}}(t)}{N_1} = \frac{L_1 I_1(t)}{N_1} = -\frac{U_{\text{max}}}{\omega N_1} \cos(\omega t). \qquad [0.5]$

Понеже всички индукционни линии на намотката се затварят през сърцевината, потокът на магнитното поле през металния лист също е равен на $\Phi_1(t)$. Нека разгледаме тънък пръстен от металния лист с радиус $r$ и малка широчина $\Delta r$. В пръстена се индуцира ЕДН:

$$ \mathcal{E}(t) = -\frac{\mathrm{d}\Phi_1(t)}{\mathrm{d}t} = -\frac{U_{\text{max}}}{N_1} \sin(\omega t). \qquad [0.5] $$

Съпротивлението на пръстена е: 

$$ R = \frac{\rho \ell}{S} = \frac{2\pi r\rho}{S}, \qquad [0.5] $$

където $S = b\Delta r$ е напречното сечение на пръстена. Индуцираният ток, който тече по пръстена е съответно: 

$$ I_F(t) = \frac{\mathcal{E}(t)}{R} = -\frac{SU_{\text{max}}}{2\pi\rho N_1 r} \sin(\omega t). \qquad [0.5] $$

От определението за плътност на тока получаваме: 

$$ j_F(t, r) = \frac{I_F(t)}{S} = -\frac{U_{\text{max}}}{2\pi\rho N_1 r} \sin(\omega t) = -\frac{U(t)}{2\pi\rho N_1 r}. \qquad [1.0] $$

Следователно плътността на токовете на Фуко в даден момент е пропорционална на моментната стойност на напрежението върху намотката. 

в) Токовете на Фуко взаимодействат с магнитното поле $B_2(t)$, създадено от втората намотка в процепа на сърцевината, т.е. където магнитните индукционните линии пресичат диска. Тъй като радиусите на сърцевините на намотките са много по-малки от разстоянието $d$ между тях, може да приемем, че плътността на токовете на Фуко в областта на процепа е постоянна: 

$$ j_F(t, r) \approx j_F(t, d) = -\frac{U(t)}{2\pi\rho N_1 d}. \qquad [0.5] $$

Нека разгледаме малък токов елемент с дължина $\Delta\ell$ в посока на $j_F$, и широчина $\Delta r$ в перпендикулярно направление, т.е. успоредно на правата свързваща центровете на двата процепа, както е илюстрирано на фигурата по-долу. 

 

Напречното сечение на токовия елемент в посока, перпендикулярна на токовата линия, съответно е: $\Delta S_\perp = b\Delta r$, а токът през напречното сечение: 

$$ \Delta I_F = j_F \Delta S_\perp = j_F b \Delta r. \qquad [0.5] $$

От закона на Ампер следва, че на токовия елемент действа сила с големина: 

$$ \Delta F = \Delta I_F \Delta \ell B_2 = j_F b \Delta r \Delta \ell B_2 \quad [0.5] $$

в посока, перпендикулярна на токовата линия, т.е. успоредно на правата, свързваща центровете на процепите. Като вземем предвид, че $\Delta r \Delta \ell B_2 = \Delta \Phi_2$ е потокът на магнитното поле през горната повърхност на токовия елемент, получаваме, че общата сила, действаща на индуцирания ток $j_F$ е: 

$$ F = bj_F(t, d)\Phi_2(t), \quad [0.5] $$

където $\Phi_2(t)$ е общият магнитен поток през напречното сечение на втората намотка. Като вземем предвид, че: 

$$ \Phi_2(t) = \frac{L_2 I(t)}{N_2}, \quad [0.5] $$

където $I(t)$ е моментната стойност на тока през консуматора, намираме: 

$$ F(t) = \frac{bL_2}{2\pi\rho N_1 N_2 d} P(t), \quad [1.0] $$

където $P(t) = I(t)U(t)$ моментната стойност на мощността, която се отделя в консуматора. Тъй като $F(t) \propto P(t)$ във всеки момент, същата пропорционалност е в сила между средните стойности на силата и мощността. Следователно коефициентът на пропорционалност е: 

$$ k = \frac{bL_2}{2\pi\rho N_1 N_2 d} d. \quad [0.5] $$