**Задача 1. Развиване на кабел** 

а) Моментът на импулса на шайбата не се запазва, понеже имаме приложен въртящ момент от страна на кабела (допирната точка на кабела върху цилиндъра се мести)[1т]. От друга страна, енергията се запазва, понеже силата на опън от страна на кабела е винаги перпендикулярна на скоростта на шайбата, и следователно не върши работа[1т]. 

б) От това, че енергията се запазва, следва и че скоростта $V_0$ на шайбата се запазва по големина. За малко време $dt$, шайбата изминава малък път $ds = V_0 dt$, а от Фигура 1 се вижда, че $ds = L d\theta$, а удължението на кабела се е развило от стълба $\Rightarrow dl = R d\theta \Rightarrow$ 

$V_0 dt = \frac{L}{R} dl \Rightarrow RV_0 \int_0^T dt = \int_0^{L_0} L dl$

$\Rightarrow$ времето $T$, за което кабелът изцяло ще се развие е $T = \frac{L_0^2}{2RV_0} \quad [3т]$

в) От това, че енергията се запазва, имаме: 

$E = \frac{m V_0^2}{2} = const,$

от друга страна, $ds = V_0 dt$, както и от Фигура 1 имаме $ds = L d\theta$, развитата дължина $L$ можем да изразим от ъгъла на завъртане $\theta$ по следния начин: $L = R \theta \Rightarrow$ 

$V_0 = R \theta \dot{\theta},$

а за енергията получаваме: 

$E = \frac{m R^2 \theta^2 \left( \dot{\theta} \right)^2}{2} = const.$

Диференцирайки горното равенство по времето, получаваме уравнението на движение:

$$ \left( \dot{\theta} \right)^2 \theta + \theta^2 \ddot{\theta} = 0 $$

За $\theta \neq 0 \Rightarrow$ 

$$ \frac{d}{dt} \left( \dot{\theta} \theta \right) = \frac{d^2}{dt^2} \left( \frac{\theta^2}{2} \right) = 0 $$

Решението на последното уравнение е $\theta^2 = At + B$, а от началните условия имаме: 

$$ \theta(0) = 0 \Rightarrow B = 0 $$

$$ \theta(0) \dot{\theta}(0) = V_0 / R \Rightarrow A = 2V_0 / R $$

Окончателно получаваме: $\theta(t) = \sqrt{(2V_0 / R)} [4 \text{ т}]$ 

г) След като кабелът напълно се развие, той ще се навие върху цилиндъра, но в обратна посока [1т] 

**Задача 2. Съотношение за неопределеност** 

а) За оценка на енергията, нека тя да е от порядъка на неопределеността в енергията, а за времето, през което протича взаимодействието, да е от порядъка на неопределеността във времето. Тогава можем да запишем приблизителното равенство: 

$$ \Delta E \Delta t \approx \hbar $$

Енергията е $\Delta E \approx mc^2$, а времето на взаимодействие е приблизително $\Delta t \approx R/c \Rightarrow$ 

$$(mc^2)(R/c) \approx \hbar$$
$$m \approx \hbar / (Rc)$$
2 т
$$m \approx 3,5 \times 10^{-28} \text{ kg}$$
0.5 т
$$m \approx 384m_c$$
0.5 т

б) За гравитационното взаимодействие имаме аналогично на предишната подточка $\Delta E \Delta t \approx \hbar$, където енергията е $\Delta E \approx m_g c^2$, а времето на взаимодействие е приблизително $\Delta t \approx R/c \Rightarrow$ 

$ (m_g c^2)(R/c) \approx \hbar \Rightarrow R \approx \hbar / (m_g c) $

За масата на преносителя на гравитационното взаимодействие имаме $m_g \to 0 \Rightarrow \boxed{R \to \infty} [3 \text{ т}]$ 

в) Използваме съотношението за неопределеност между енергията $\Delta E$ на фотона и произволен интервал от време $\Delta t$: 

$$ \Delta E \Delta t \geq \hbar. $$

Понеже неопределеността в енергията на фотона е $\Delta E = c^2 \Delta m$, където $c$ е скорост на светлината във вакуум, то неопределеността на масата на фотона $\Delta m$ не може да е по-малка от: 

$$ \Delta m \geq \frac{\hbar}{c^2 \Delta t} [3 \text{ т}] $$

Най-малка неопределеност на масата на фотона ще получим, като за $\Delta t$ използваме възможния най-голям интервал време - възрастта на Вселената. Ако за $\Delta t$ приемем стойността $10^{10}$ години, т. е. $10^{10} \times (365 \text{ дни}) \times (24 \text{ часа}) \times (3600 \text{ секунди})$ и използваме известните стойности за константата на Планк $\hbar$ и за скоростта с на светлината във вакуум, получаваме, че 

$$ \Delta m \geq 3,7 \times 10^{69} \text{ kg} [1 \text{ т}] $$

**Задача 3. Материали с отрицателен показател на пречупване** 

а) От закона за пречупването имаме $n_1 \sin \theta_1 = n_2 \sin \theta_2$ и конкретно за нашия случай: 

$$ \sin \theta = -\sin \theta_2 \Rightarrow \begin{cases} \theta_2 = -\theta \\ \theta_2 = -\theta \end{cases} [1 \text{ т}] $$

Тоест, ъгълът на пречупване е равен по големина на ъгъла на падане и двата ъгъла са от една и съща страна на нормалата - Фигура 2. 

б) чрез прости геометрични построения се виждат двата образа, които са прави [2т]
(виж Фигура 3 и Фигура 4) 

в) От Фигура 4 лесно се съобразява, че двата образа са на разстояние $d-l$ от втората стена на пластината [2t]. 

г) Понеже материалът е с положителен показател на пречупване за фотони с честота $2\omega$, то векторът на Пойнтинг и вълновият вектор ще имат еднаква посока за тези фотони (импулсът е в посока на разпространение на фотона). За фотони с честота $\omega$, векторът на Пойнтинг и вълновият вектор имат обратни посоки, понеже материалът е с отрицателен показател на пречупване (импулсът е обратен на посока на разпространение на фотона). 

Отчитайки закона за запазване на импулса, получаваме че посоката на разпространение на фотона с честота $2\omega$, роден от два фотона с честота $\omega$, става в обратна посока на фотоните с честота $\omega$. [4 т]