**Задача 1. Планета с ядро.**

а) Силата на тежестта, която действа на тяло с маса m на повърхността на планетата, е гравитационната сила на привличане между тялото и планетата: $mg(r_1) = G \frac{M(r_1)m}{r_1^2}$, като масата на планетата е $M(r_1) = \frac{4\pi}{3} [\rho_2 r_2^3 + \rho_1 (r_1^3 - r_2^3)$. След опростяване $\rho_2 = \frac{3g(r_1)r_1^2}{4\pi G r_2^3} - \rho_1 [(\frac{r_1}{r_2})^3 - 1]$ \[0,5 т.\] = 10,53 g/cm³. \[0,5 т.\]

б) Силата на тежестта, която действа на тяло с маса m на разстояние r от центъра на планетата, зависи само от тази част от масата на планетата, оградена от сфера с радиус r: $mg(r) = G \frac{M(r)m}{r^2}$, където $M(r) = \frac{4\pi}{3} \rho_2 r^3$. Следователно $g(r) = G \frac{4\pi}{3} \rho_2 r$. \[0,5 т.\] $g(r_2) = 10,30$ m/s². \[0,5 т.\]

в) Ускорението $g(r)$ при $r \in (r_2, r_1)$ е $g(r) = G \frac{4\pi}{3r^2} [\rho_2 r_2^3 + \rho_1 (r^3 - r_2^3) = G \frac{4\pi}{3r^2} [(\rho_2 - \rho_1) r_2^3 + \rho_1 r^3]$. То има локален минимум, когато производната на тази функция е нула: $\frac{dg(r)}{dr} = G \frac{4\pi}{3} [(\rho_2 - \rho_1) r_2^3 \frac{(-2)}{r^3} + \rho_1] = 0$, откъдето $r_x = r_2 \sqrt[3]{\frac{2(\rho_2 - \rho_1)}{\rho_1}} = r_2 \sqrt[3]{2(\frac{\rho_2}{\rho_1} - 1)} \approx$ \[1 т.\] 4862 km. \[0,5 т.\] $g(r_x) = 9,17$ m/s². \[0,5 т.\]

г) Промяната на налягането при промяна на радиуса се дава с формулата $\Delta p(r) = -\rho(r)g(r)\Delta r$. Следователно промяната на налягането ще се изразява с площта, заградена под графиката на $\rho(r)g(r) = f(r)$. Площта за $r \in (0, r_2)$ е площ на триъгълник, а за $r \in (r_2, r_1)$ – площ на правоъгълник. Тогава $p(0) = \frac{1}{2} \rho_2 g(r_2) r_2 + \rho_1 g(r_1) (r_1 - r_2)$ \[1 т.\] $\approx 3,1.10^{11}$ Pa = 3,1. 10⁶ atm \[0,5 т.\]

д) \[Чертеж на планета с ядро и траектории на вълни\]

За да не преминава вълната през ядрото, ъгълът $\gamma$ (виж чертежа) трябва да е по-голям от $\gamma_{min}$, където $\sin \gamma_{min} = \frac{r_2}{r_1}$. $\gamma_{min} \approx 33,15^\circ$. Тогава $\varphi_{max} = 2(90^\circ - \gamma_{min}) \approx 113,7^\circ$. Следователно интервалът от ъгли $\varphi$, съответстващи на точки X, които вълната достига, без да преминава през ядрото, е $\varphi \in (0, 113,7^\circ)$. \[0,5 т.\]

е) От чертежа се вижда, че $\varphi = 180^\circ - 2\beta + 2(\alpha - \gamma)$. Използвайки, че $\frac{\sin \alpha}{\sin \beta} = \frac{v_1}{v_2}$ и прилагайки синусовата теорема за триъгълник CMN: $\frac{r_2}{\sin \gamma} = \frac{r_1}{\sin(180^\circ - \alpha)} = \frac{r_1}{\sin \alpha}$, се получава $\varphi = 180^\circ + 2 [-\gamma + \sin^{-1}(\frac{r_1}{r_2} \sin \gamma) - \sin^{-1}(\frac{v_2 r_1}{v_1 r_2} \sin \gamma)]$. \[2 т.\]

ж) Изследвайки функцията $\varphi = f(\gamma)$ в интервала ъгли $\gamma \in [0, \gamma_{min}]$ може да получим следната таблица и следната графика:

От тези данни може да се направи извода (виж фигурата с типовете пътища на вълните през планетата), че за $\varphi \in (113,7^\circ; 160,3^\circ)$ не пристигат никакви вълни (това е мястото на сеизмична сянка), \[0,5 т.\] за $\varphi \in (160,3^\circ; 163,5^\circ)$ пристигат 2 вълни \[1 т.\], а за $\varphi \in [163,5^\circ; 180^\circ]$ пристигат 3 вълни. \[0,5 т.\]

**Задача 2. Небалансиран Уитстонов мост.**

а) Нека токовете през съответните резистори $R_1, R_2, R_3, R_4, R_5$ са $I_1, I_2, I_3, I_4, I_5$. Тогава, когато $I_5 = 0, I_1 = I_2$ и $I_3 = I_4$. При нулев ток $I_5$, напрежението на резистора $R_5$ е също нула и тогава напреженията на двойките резистори $\{R_1, R_3\}$ и $\{R_2, R_4\}$ също са равни: $I_1 R_1 = I_3 R_3$; $I_2 R_2 = I_4 R_4$. Разделяйки почленно тези две уравнения и съкращавайки равните токове, се получава $R_1 = R_2 \frac{R_3}{R_4}$. \[1,5 т.\] След заместване с дадените стойности, $R_1 = 15$ kΩ. \[0,5 т.\]

б) В общия случай във веригата има 5 неизвестни тока. Написвайки 5 независими уравнения, можем да намерим тока $I_5$. Тези уравнения могат да бъдат различни. Една възможна комбинация е следната (при избрана посока на тока $I_5$ надолу): $I_1 = I_2 + I_5$; $I_3 + I_5 = I_4$; $E = R_3 I_3 + R_4 I_4$; $R_1 I_1 + R_5 I_5 = R_3 I_3$; $R_2 I_2 = R_5 I_5 + R_4 I_4$. \[1 т.\] Изразявайки $I_1$ от първото уравнение и $I_4$ от второто уравнение и замествайки в останалите, получаваме три нови уравнения: $E = (R_3 + R_4)I_3 + R_4 I_5$; $R_1 I_2 - R_3 I_3 + (R_1 + R_5)I_5 = 0$; $R_2 I_2 - R_4 I_3 - (R_4 + R_5)I_5 = 0$. Умножавайки второто уравнение по $R_2$ и третото по $R_1$ и изваждайки ги едно от друго, се получава $I_3 = I_5 \frac{R_1 R_2 + R_2 R_5 + R_1 R_4 + R_1 R_5}{R_2 R_3 - R_1 R_4}$. Замествайки в първото уравнение от трите новополучени, окончателно се получава $I_5 = E \frac{R_2 R_3 - R_1 R_4}{R_5(R_1 R_3 + R_1 R_4 + R_2 R_3 + R_2 R_4) + R_1 R_2(R_3 + R_4) + R_3 R_4(R_1 + R_2)} = E \frac{R_2 R_3 - R_1 R_4}{R_5(R_1 + R_2)(R_3 + R_4) + R_1 R_2(R_3 + R_4) + R_3 R_4(R_1 + R_2)}$. \[4 т.\]

в) В случая, когато $R_5 \ll R_1, R_2, R_3, R_4$, първото събираемо в знаменателя на по-горния израз за $I_5$ е пренебрежимо малко и тогава формулата се опростява до $I_5 = E \frac{R_2 R_3 - R_1 R_4}{R_1 R_2(R_3 + R_4) + R_3 R_4(R_1 + R_2)}$. \[1 т.\]

г) Замествайки в по-горната формула $R_2 = R_3 = R_4 = R$, а $R_1 = R \pm \Delta R_1$, се получава $I_5 \approx \mp E \frac{\Delta R_1}{4R^2}$. Следователно $\Delta R_1 \le \frac{4R^2 I_5}{E}$ \[1,5 т.\] = 40 Ω. \[0,5 т.\]

**Задача 3. Изстиващ балон.**

а) Тъй като $p.r = a$, а $r = (\frac{3V}{4\pi})^{1/3}$, то $p.V^{1/3} = a(\frac{4\pi}{3})^{1/3} = const$. Следователно $n = 1/3$. \[1 т.\]

б) От първия принцип на термодинамиката следва, че $\Delta Q = \Delta U + \Delta A$, (3.1) където $\Delta Q = C_{all} \Delta T$, $\Delta U = sC_V \Delta T$ и $\Delta A = p \Delta V$. \[0,5 т.\] Тогава (3.1) се преобразува до $C_{all} \Delta T = sC_V \Delta T + p \Delta V$. (3.2) \[0,5 т.\] От уравнението на процеса $p.V^n = const$, за малки изменения на обема и налягането се получава $pV^n = (p + \Delta p)(V + \Delta V)^n \approx (p + \Delta p)(V^n + nV^{n-1}\Delta V) \approx pV^n + \Delta p V^n + npV^{n-1}\Delta V$. След съкращения $\Delta p V + np\Delta V = 0$. (3.3) \[0,5 т.\] От друга страна от уравнението на идеалния газ за две близки състояния следва: $pV = sRT$ (3.4), $(p + \Delta p)(V + \Delta V) = sR(T + \Delta T)$ (3.5). Изваждайки (3.4) от (3.5), $\Delta p V + p\Delta V + \Delta p \Delta V = sR\Delta T \approx \Delta p V + p\Delta V$. (3.6) \[0,5 т.\] Комбинирайки (3.6) и (3.3), се получава $p\Delta V = \frac{sR\Delta T}{1-n}$ (3.7). \[0,5 т.\] Замествайки (3.7) в (3.2) и използвайки резултата за n от подусловие а), $C_{all} = sC_V + \frac{sR}{1-n} = 3sR$. \[1 т.\]

в) При излъчване като абсолютно черно тяло, балонът ще излъчва топлина, зависеща от температурата и площта му според закона на Стефан-Болцман така: $\frac{\Delta Q}{\Delta t} = -C_{all} \frac{\Delta T}{\Delta t} = \sigma S T^4$. \[0,5 т.\] (3.8) Тъй като площта на балона е $S = 4\pi r^2$, уравнението на идеалния газ може да се преобразува така: $pV = sRT, \frac{a}{r} \frac{4}{3}\pi r^3 = sRT, 4\pi r^2 = \frac{3sRT}{a}$. (3.9) Замествайки (3.9) в (3.8), се получава $\frac{\Delta T}{\Delta t} = -\frac{3\sigma sR}{a C_{all}} T^5 = -\frac{\sigma}{a} T^5 = BT^5$ \[1 т.\] ($B \equiv -\frac{\sigma}{a}$). (3.10) Функцията $T(t)$, удовлетворяваща (3.10), е от типа $T(t) = [-4(Bt + C)]^{-1/4}$. \[0,5 т.\] (3.11) Неизвестната константа C може да се определи от началните условия, $T(0) = T_0 = [-4C]^{-1/4}$, откъдето $C = -\frac{1}{4T_0^4}$. \[0,5 т.\] Замествайки в (3.11), $T(t) = \frac{T_0}{\sqrt[4]{\frac{4\sigma T_0^4}{a}t + 1}}$. \[1 т.\] (3.12)

г) Тъй като $T(t_{1/2}) = \frac{T_0}{2}$, от (3.12) следва, че $\frac{4\sigma T_0^4}{a} t_{1/2} = 15$. \[0,5 т.\] (3.13) Използвайки резултатите от подусловие а), $a = p_0 v_0^{1/3} (\frac{3}{4\pi})^{1/3}$. Замествайки в (3.13), $t_{1/2} = \frac{15 p_0 v_0^{1/3}}{4 \sigma T_0^4} (\frac{3}{4\pi})^{1/3}$ \[1 т.\] = 507 s. \[0,5 т.\]