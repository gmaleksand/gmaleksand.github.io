Задача 1. Потапяне на цилиндър в несмесващи се течности.
В голям съд са налети две неразтворими една в друга (несмесващи се) течности, едната с плътност $\rho_1$
= 0.80 g/cm3, а другата с плътност $\rho_2$ > $\rho_1$. Едната течност образува слой с дебелина d върху другата.
В съда се поставя вертикално кух цилиндър с маса M = 64 g, дължина H и сечение S. Цилиндърът
плава. След това на дъното му се поставят допълнителни тежести като се измерва дължината h на
стърчащата над повърхността част на цилиндъра в зависимост от масата m на поставените тежести.
Графиката на зависимостта е дадена на фигурата по-долу. Намерете:
 а) дължината h0 на стърчащата над повърхността част на цилиндъра, когато в него няма
допълнителни тежести. \[1 т\]
 б) максималната маса mmax, която може да се постави в цилиндъра, преди той да потъне. \[1 т\]
 в) дължината h1 на стърчащата над повърхността част на цилиндъра, когато дъното му
достига границата между двете течности. \[1 т\]
 г) масата m1 на допълнителната тежест, която трябва да се постави в цилиндъра, за да
достигне дъното му границата между двете течности. \[1 т\]

![](Състезания/esenno/9/Resources/2010_1.png)

 д) площта S на сечението на цилиндъра. \[2 т\]
 е) дължината H на цилиндъра. \[1 т\]
 ж) дебелината d на горния слой течност. \[1 т\]
 з) плътността $\rho_2$ на втората течност. \[2 т\]
Приемете, че дебелината d на горния слой течност не се променя и цилиндърът винаги е вертикален.




 1
Задача 2. Бягане на 100 m.
Две момчета, Тодор и Ники, бягат от място на 100 m. Учителят по физкултура измерил допълнително
техните междинни времена на дистанции 16 m и 50 m от старта. Резултатите били следните (виж
таблицата по-долу):

 Име t(16m), s t(50m), s t(100m), s vm, m/s a, m/s2
 Тодор 4,00 7,50 ? ? ?
 Ники 3,00 7,25 ? ? ?

Приемете, че двете момчета, Тодор и Ники, първоначално бягат равноускорително съответно с
ускорения aT и aH. След като достигнат своята максимална скорост, съответно vmaxT и vmaxH, те бягат
равномерно до финала. Намерете:
 а) скоростите vmaxT \[2 т\] и vmaxH \[2 т\]
 б) ускоренията aT \[2 т\] и aH \[2 т\]
 в) времената им tT(100m) \[1 т\] и tH(100m) \[1 т\] на 100 m.
Получените резултати нанесете в таблица, подобна на горната, във вашите листа с решението.
Проверете дали получените стойности съответстват на направените от Вас предположения.

Задача 3. Парен локомотив.
Парен локомотив се задвижва от парна машина.
Нейният принцип на работа се състои в следното: в
пещ се изгарят въглища. С получената при горенето
топлина в затворен котел се загрява вода, от която
след кипене се получава пара под налягане. Кипенето
се извършва при tП = 210 оС, при което налягането на
водната пара е pП = 20 atm (1 atm = 1,0.105 Pa). При
тези условия плътността на водната пара е $\rho$ П = 10
kg/m3. Тази пара се вкарва последователно в двете
части на цилиндър, разделени от бутало. Когато
буталото е в крайно ляво положение, парата се вкарва в лявата част. Когато буталото достигне крайно
дясно положение, тази пара се изпуска навън и дясната част се напълва с нова пара, която задвижва
буталото отново до лявото крайно положение. Тя отново се изпуска навън, пълни се пак лявата част
на цилиндъра и така нататък. Посредством система от лостове се задвижва едно от колелата на
локомотива. Ходът на буталото (от ляво крайно до дясно крайно положение) е d = 50 cm, а площта му
S = 0.1 m2. Диаметърът на колелото е D = 1,0 m. Намерете:
 а) количеството въглища mвъгл (в kg), необходимо да се получи от студена вода 1 kg пара при
описаните условия; \[2 т\]
 б) работата A, извършена от парата за един оборот на колелото; \[2 т\]
 в) коефициента на полезно действие $\eta$ на парната машина; \[3 т\]
 г) разхода на вода Mвода на локомотива за изминато разстояние l = 10 km; \[2 т\]
 д) разхода на въглища Mвъгл на локомотива за изминато разстояние l = 10 km. \[1 т\]

Специфична топлина на изгаряне на въглища (топлината, отделяща се при изгаряне на 1 kg въглища):
$\lambda$изг = 20 MJ/kg
Специфична топлина на кипене на вода при 20 atm и 210 оС: $\lambda$кип = 1,9.MJ/kg
Специфичен топлинен капацитет на водата: c = 4,2 kJ/kg.K
Начална температура на студената вода: t0 = 20 оС




 2
