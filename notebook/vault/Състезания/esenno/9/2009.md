Задача 1. Изпреварване на автомобил.
а) Автомобил може да се движи с максимално ускорение aM като тогава от покой достига скорост
v0 = 108 km/h за време t0 = 10 s. Колко е ускорението aM на автомобила? \[1.5 т\]
б) Какъв път s ще измине автомобилът, достигайки скоростта v0 ?[1.5 т]
в) Автомобилът застига друг автомобил, който се движи със скорост v1 = 72 km/h. Преди да започне
да го изпреварва, той се движи със същата скорост и спазва дистанция d = 7 m. По време на
изпреварването автомобилът се движи с максималното ускорение aM и изпреварването завършва,
когато дистанцията между двата автомобила отново стане d = 7 m. Автомобилите са еднакви и
дължината на всеки един от тях е l = 5 m. Намерете формула и изчислете времето T на изпреварване
\[3 т\].
г) Каква е скоростта v2 на автомобила в края на изпреварването ? \[1 т\]
д) Какво разстояние L изминава изпреварващият автомобил по време изпреварването ? \[1 т\]
е) Автомобилът, движейки се със скорост v0 = 108 km/h, рязко спира, в резултат на което се нагрява
само спирачната система. Масата M на целия автомобил е 1200 kg, а масата m на спирачнатa система
(направена от стомана) e 20 kg. Специфичният топлинен капацитет c на стоманата е 500 J/kg.oC. С
колко градуса $\Delta$t ще се повиши температурата на спирачките? \[2 т\]
Задача 2. Спиртомер.
Водата има плътност $\rho$ B = 1,00 g/cm3, а етанолът (етилов алкохол) - $\rho$ E = 0,80 g/cm3. Като смесим
обем VB вода с обем VE етанол се получава разтвор с обем VP = VB + VE и обемна концентрация
 VE
x= .
 VE + VB
а) Намерете зависимостта на плътността $\rho$ P на разтвора от x, $\rho$ B и $\rho$ E . \[1 т\]
б) Нека прибор за измерване на концентрацията x да бъде цилиндър с дължина H, сечение S и
плътност $\rho$M . Цилиндърът се потапя вертикално в разтвора до положение на равновесие като от него
над течността остава да стърчи част с дължина h. Как ще зависи h от H, x, $\rho$M , $\rho$ B и $\rho$ E ? \[2 т\]
в) Намерете h в двата частни случая: h(0), x = 0 (чиста вода) и h(1), x = 1 (чист етанол). \[1 т\]
г) За фиксирана дължина H на цилиндъра може да се подбере материал с такава оптимална плътност
 $\rho$опт , че "скалата" върху цилиндъра за измерване на x да заема най-голяма част от нея, т.е. числото
 h(1) - h(0 )
$\varepsilon$= да е най-голямо. Колко трябва да е $\rho$ опт тогава? \[2 т\] А числото $\varepsilon$ ? \[1 т\]
 H
д) Ако трябва да градуирате скалата на така оптимизирания спиртомер с плътност $\rho$ опт и дължина H
= 20 cm, ще трябва на някакви дължини h да нанесете съответните концентрации x. Направете
таблица, в която изчислете h с точност до 1 мм за x = 0, 0.2, 0.4, 0.6, 0.8 и 1.0 \[2 т\]
е) ако h може да се измерва с точност 1 мм, с каква точност този спиртомер ще може да мери
концентрацията x . \[1 т\]
Плътносттта на въздуха се пренебрегва.
Задача 3. КПД на автомобил.
Когато автомобил се движи със скорост v = 108 km/h, изразходва гориво r = 10 l (литра) на 100 km и
двигателят му има мощност P = 30 kW. Плътността на горивото е $\rho$ = 800 kg/m3, а топлината му на
изгаряне е q = 5.107 J/kg. Намерете:
а) работата A, която извършва двигателят при изминаването на 100 km от автомобила \[4 т\];
б) топлината Q, която се отделя при изгарянето на горивото за 100 km \[4 т\];
в) коефициента $\eta$ на полезно действие (КПД) на двигателя в този режим на работа \[2 т\].
