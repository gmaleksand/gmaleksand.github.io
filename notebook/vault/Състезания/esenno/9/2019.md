[[Състезания/esenno/9/2018|◂ 2018]] | [[Състезания/esenno/9r/2019|решения]] | [[Състезания/esenno/9/2022| 2022 ▸]]

Задача 1. Малка експериментална ракета се движи вертикално нагоре с ускорение
a = 90 m/s2 . След време t = 1 s двигателят на ракетата отказва, при което тя
продължава да се движи вертикално нагоре още известно време и после пада
обратно на земята.

1.1. Определете момента от време t0 (спрямо момента на излитане на ракетата), в
който ракетата се намира на височина h0 = 130 m, както и скоростта ѝ v0 на тази
височина. (4.5 т.)

1.2. Определете максималната височина hmax , на която се издига ракетата. (1 т.)

1.3. Определете скоростта на ракетата vкр точно преди да се удари в земята.
(1.5 т.)

1.4. Нека да допуснем, че преди да падне на земята на неизвестна височина h
двигателят на ракетата се включва отново и ракетата се приземява "меко" (това ще
рече, че скоростта на ракетата е нула точно преди да достигне земната повърхност).
Определете височината h, ако знаете, че след повторното включване на двигателя
ускорението на ракетата е a = 40 m/s2 . (3 т.)

Указание: Движение на тяло вертикално нагоре, единствено под действие
на силата на тежестта, е равнозакъснително движение с ускорение g = 10 m/s2 .
Съпротивлението на въздуха се пренебрегва.

Задача 2. Задачата се състои от независими подусловия 2.1. и 2.2..

2.1. Разполагате с източник на напрежение E, три съпротивления R0 , R1 , R2 и
волтметър. Разгледайте следната верига: трите съпротивления са свързани после-
дователно и след това се свързват към източника. Ако с волтметъра се измери
напрежението върху резистора R1 , то той ще показва U01 = 3 V. Ако се измери
напрежението върху резистора R2 , волтметърът ще показва U02 = 4.5 V. След
това съпротивлението R2 се премахва от веригата - ако в новата верига отново се
измери напрежението върху R1 , волтметърът ще показва U1 = 6 V.

2.1.1. Нарисувайте и двете електрически вериги и означете величините, които ще
използвате. (0.4 т.) Пресметнете напрежението на източника E. (2.6 т.)

2.1.2. В последната верига резисторът R1 се заменя с R2 . Колко волта ще е
напрежението върху резистора R2 ? (2 т.)

2.2. Разполагате с източник на напрежение E, три съпротивления R0 , R1 = 1 k$\Omega$,
R2 = 1.5 k$\Omega$ и амперметър. Разгледайте следната верига: съпротивления R0 и R1
са свързани последователно и след това са свързани към източника. С помощта на
амперметъра може да измерите тока във веригата I1 = 4 A. Ако R1 се размени с R2 ,
амперметърът ще показва ток I2 = 3 A. Накрая резисторът R2 се премахва. Прес-
метнете съпротивлението R0 , напрежението E, както и какво ще бъде показанието
на амперметъра в този случай. (5 т.)

Задача 3. Задачата се състои от независими подусловия 3.1. и 3.2..

3.1. Човек си е нахлупил шапка тип цилиндър, така че долната част на шапката
стига до нивото на очите му. Шапката е висока h = 30 cm, човекът заедно с
шапката е висок H = 2 m.

3.1.1. Каква трябва да е височината D на плоско огледало (окачено на стена),
така че човекът да вижда само себе си (в цял ръст) и шапката? (2 т.) На каква
височина d, спрямо пода, трябва да се постави долният край на огледалото в този
случай? (0.5 т.) На какво разстояние трябва да се намира човекът от огледалото?
(0.5 т.) Направете чертеж, показващ хода на лъчите, положението на човека и на
огледалото, означете всички разстояния. (1 т.)

3.1.2. Каква трябва да е височината D на огледалото, така че човекът да не вижда
шапката? Огледалото е поставено на същата височина d, като в 3.1.1. (2 т.)

3.2. На фигурата е показан предмет с височина H = 20 mm, който се намира на
разстояние p = 70 mm от върха (т. C) на вдлъбнато сферично огледало. Радиусът
на огледалото е OC = R = 40 mm. Образът на предмета се намира на разстояние
q = 28 mm от върха на огледалото. Определете височината на образа h. (3 т.)
Направете чертеж, показващ хода на лъчите, които ще използвате и означете
всички разстояния на него. (1 т.)

![](Resources/2019.png)