Задача 1. Градуиране на термометър

 Ученик от Сандански решил да конструира термометър с подръчни средства.
Понеже мразовитите дни в град Сандански са рядкост, ученикът проектирал
термометъра така, че да измерва температури от 0$^\circ$С до 40$^\circ$С. Термометърът се състои
от чаша с вместимост V0 = 50 cm3 , покрита плътно с капак, който не позволява на
течността да се излива от чашата (фиг. 1). През отвор в капака минава вертикална
сламка с диаметър d = 5 mm и с много тънки стени. Чашата е напълнена с такова
количество спирт, че при температура 0$^\circ$С спиртът изпълва чашата догоре, без да
навлиза в сламката. При по-високи температури спиртът навлиза в сламката и по
височината му h може да се съди за стойността на температурата.

а) Може ли вместо спирт в термометъра да бъде използвана вода? Обосновете накратко
вашия отговор. (3 точки)

б) На фиг. 1 е показана графика на плътността $\rho$ на спирта от температурата t в
интервала от 0$^\circ$С до температурата на кипене на спирта. Като използвате данни от
графиката, определете на каква височина h ще се издигне спиртът при температура
40$^\circ$С. (7 точки)

 0$^\circ$C 40$^\circ$C 0.81
 0.80
 0.79
 $\rho$ (g/cm3)



 0.78

 h 0.77
 0.76
 0.75
 0.74
 0.73
 0 10 20 30 40 50 60 70 80 90
 t ($^\circ$C)

 Фиг. 1


![](Resources/2018_2.webp)
 
Задача 2. Разходка до Луната

а) По време на мисията на американския космически кораб Аполо, на Луната е
поставено голямо огледало, насочено към Земята. То се използва за прецизно
определяне на разстоянието от Земята до Луната. За целта в астрономическа
обсерватория на Земята се намира лазер, който излъчва много кратки светлинни
импулси (присветвания), които достигат Луната и се отразяват от огледалото.
Приемник на светлина, намиращ се в обсерваторията, измерва времето от излъчването
на даден импулс до приемането на отразената от огледалото лазерна светлина. Колко е
разстоянието d до Луната, ако опитно е установено, че измереното от приемника време
е t = 2,56 s, а скоростта на светлината е c = 300 000 km/s? (3 точки)

б) Колко пълни часа и колко минути би отнело на космически кораб да пропътува
разстоянието от Земята до Луната с постоянна скорост v = 12 km/s? (3,5 точки)

в) Най-малко по колко часа дневно човек трябва да върви пеша, така че за 80 години да
измине разстояние, равно на разстоянието до Луната? Премете, че средната скорост на
един пешеходец е v = 1,25 m/s. (3,5 точки)

Задача 3. Трите части на задачата са независими. Приемете, че g = 10 N/kg.

а) Тънък лед

Полярен изследовател с маса 80 kg се вози в шейна, теглена от кучешки впряг. Масата
на шейната, заедно с намиращия се в нея багаж, е 50 kg. Шейната се хлъзга върху ски с
обща площ 0,5 m2. Човекът носи обувки със сумарна
площ на двете подметки 900 cm2.

Шейната достига езеро с тънък лед. В кой случай
преминаването на езерото е по-безопасно:

 - човекът да седне в шейната;
 - да слезе от шейната и да премине езерото
 пеша?

Обосновете вашия отговор. (4,5 точки)

б) Опънато въже
 F1
Товар с маса 50 kg е окачен на въже, което минава през
свободно въртяща се макара. Другият край на въжето е Фиг. 3, а
 50 kg
завързан към куката на силомер. В единия случай
(фиг. 3, а) силомерът е закрепен към стената. Във втория
случай (фиг. 3, б) силомерът е закрепен към самия товар.
Колко са показанията F1 и F2 на силомера във всеки от
случаите съответно. Обосновете вашия отговор.
 F2 Фиг. 3, б
(2,5 точки)

 2
в) Натоварена пръчка

Лека пръчка АВ е закрепена в краищата си към два силомера, както е показано на
фиг. 3, в. На пръчката са окачени две теглилки с маси 20 kg и 10 kg, съответно първата
теглилка - в края А, а втората - по средата на пръчката. Колко са показанията F1 и F2 на
двата силомера? (3 точки)

 F1 F2

 A B

 20 kg 10 kg Фиг. 3, в



 3
