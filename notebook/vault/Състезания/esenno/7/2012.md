Задача 1.

Алуминиев детайл с маса m = 0,567 kg има форма на
паралелепипед с размери a = 4,5 cm, b = 0,15 m, c = 40 mm (фиг. 1).
Като използвате, че $\rho$ал = 2700 kg/m3 и g = 10 m/s2, определете:
 а) Еднороден ли е този детайл или в него има кухини?
Ако има кухини, определете техния обем. (4 т)

![](Състезания/esenno/7/Resources/2012_1.png)
 Фиг. 1

 б) В какво положение трябва да се разположи детайла, така че да оказва най-
малко налягане върху основата. Пресметнете това налягане. (3 т)
 в) Поставяме детайла на равнораменна везна и го уравновесяваме с желязна
теглилка. Каква трябва да е масата на теглилката, ако плътността на желязото е
$\rho$ж = 7800 kg/m3? (1 т)
 г) Потапяме детайла и теглилката в две еднакви вани с равни количества вода.
Опишете как ще се промени нивото на водата в двете вани. (2 т)

Задача 2.

Електричният звънец (фиг. 2) е уред, с помощта на който става превръщане на
електричната енергия в звукова. Ако веригата се затвори, през нея протича ток.
Електромагнитът притегля желязната пръчка и чукчето удря звънеца. При това
движение веригата се прекъсва, електромагнитът престава да действа и желязната
пръчка се връща в първоначално положение.
 а) Къде във веригата е мястото за бутона, с
който задействаме звънеца? (1 т)
 б) Какви заряди и в каква посока се движат
по веригата? (2 т)
 в) Каква е ролята на еластичната метална
пластинка във веригата? (1 т)
 г) Избройте силите, които действат между
отделните части на затворената верига на
електричния звънец. (6 т)

![](Състезания/esenno/7/Resources/2012_2.png)
 Фиг. 2

Задача 3.

Влак, който се движи със скорост v1 = 72 km/h, преминава край стрелочник за t1 = 15 s.
 а) Колко е дълъг влака? От колко вагона е съставена влаковата композиция, ако
дължината на един вагон е l1 = 20 m? (3 т)
 б) Мотоциклетист се движи със скорост v2 = 90 km/h в същата посока. За колко
време той ще изпревари влака? (4 т)
 в) Втори мотоциклетист се движи със скорост v2* = 72 km/h в противоположна
на влака посока. Колко време ще продължи разминаването? (3 т)
