Задача 1. (В листа за отговорите оградете с кръгче верния отговор. Всеки верен отговор
се оценява с 1 точка. Поправени отговори не се оценяват)

1. Слънчево затъмнение може да се наблюдава, когато Луната е във фаза:
 а) новолуние
 б) първа четвърт (растяща, млада Луна)
 в) пълнолуние
 г) трета четвърт (намаляваща, стара Луна)

2. Лунно затъмнение може да се наблюдава, когато Луната е във фаза:
 а) новолуние
 б) първа четвърт (растяща, млада Луна)
 в) пълнолуние
 г) трета четвърт (намаляваща, стара Луна)

3. Къде на небосклона ще се вижда Полярната звезда, ако я наблюдаваме от Северния
полюс?
 а) оттам тя не се вижда
 б) в най-високата точка на небосклона (в зенита)
 в) под същия ъгъл спрямо хоризонта, под който се вижда и от България
 г) зависи от сезона (пролет, лято, есен, зима)

4. Колко е продължителността на деня (когато Слънцето огрява повърхността) на Северния
полюс?
 а) зависи от сезона (пролет, лято, есен, зима)
 б) винаги е 12 часа
 в) около 183 дни
 г) там Слънцето никога на залязва

5. Колко е продължителността на деня (когато Слънцето огрява повърхността) на Луната?
 а) около 28 дни
 б) около 14 дни
 в) около 12 часа
 г) около 24 часа

6. Ако нареждаме някои вещества в ред по нарастване на тяхната плътност, къде те са
наредени правилно?
 а) вода, лед, желязо, злато, олово
 б) вода, лед, желязо, олово, злато
 в) лед, вода, желязо, злато, олово
 г) лед, вода, желязо, олово, злато


 1
7. В планините през зимата дори и големи и дълбоки езерата замръзват и се покриват с
дебела ледена и снежна покривка. Каква е температурата на дъното на такива езера?
 а) 4 оС
 б) 0 оС
 в) по-малка от 0 оС (отрицателна)
 г) 1 оС

8. Разстоянието Земя-Луна е 360 000 км. Кратък лазерен импулс се излъчва от Земята към
Луната. Скоростта на светлината е 300 000 км/с. След колко време на Земята ще се
регистрира отразеният от Луната импулс?
 а) 1,7 с
 б) 1,2 с
 в) 10,8 с
 г) 2,4 с

9. Ако налягането на 10 m дълбочина в морето е два пъти по-голямо от атмосферното
налягане, колко пъти ще е по-голямо от атмосферното налягане налягането на 100 m
дълбочина?
 а) 9 пъти
 б) 10 пъти
 в) 11 пъти
 г) 20 пъти

10. В коя машина със сигурност няма електромагнит:
 а) перална машина
 б) машинка за подстригване на коса
 в) електрически звънец на входа на дом
 г) електрическо фенерче


Задача 2. Температурни скали
В някои английско-говорящи държави температурата не се измерва в градуси Целзий (оС), а
в градуси Фаренхайт (оF). Връзката между двете температурни скали е следната:
 9
[оF] = [оС] + 32 (т.е. ако в дясната част на равенството заместим с температурата в градуси
 5
Целзий, намираме същата температура в градуси Фаренхайт). Намерете:
 а) при колко градуса Фаренхайт се топи леда? \[2 т.\]
 б) при колко градуса Фаренхайт кипи водата? \[2 т.\]
 в) колко е температурата в градуси Целзий, когато тя е 0 оF? \[3 т.\]
 г) коя температура, измерена в градуси Фаренхайт и в градуси Целзий, е една и съща?
\[3 т.\]

Задача 3. Мусака
В един училищен стол за обяд ще се готви мусака. Трябва да се обелят 40 кг картофи.
Обелките имат маса, равна на 1/10 от масата на необелените картофи. Обелените картофи се
пускат в казан, пълен частично с вода. Плътността на картофите е $\rho$ = 1200 кг/м3. Казанът
има обем V = 60 литра.
 а) изчислете обема на обелените картофи Vобел. \[4 т.\]
 б) колко най-много литра вода могат да се налеят предварително в казана, така че при
добавянето на картофите водата да не прелее? \[3 т.\]
 в) ако от картофите ще се приготвят 200 порции мусака и във всяка порция масата на
картофите е половината от масата на порцията, колко грама е масата на една порция? \[3 т.\]
 2
 Лист за отговори




Задача 1.

 1. а б в г


 2. а б в г


 3. а б в г


 4. а б в г


 5. а б в г


 6. а б в г


 7. а б в г


 8. а б в г


 9. а б в г


 10. а б в г




 3
