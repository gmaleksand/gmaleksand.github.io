Задача 1. Куб в Куб.
Сложно тяло, състоящо се от алуминиев куб със страна a = 2,50 cm, в който в средата на едната
му стена е издълбана кухина с форма на куб със страна b, е потопен в различни течности.
Установяваме, че тялото плава в глицерин, ако не повече от 2,00 cm от вътрешния куб е напълнен
с вода. Също така кубът плава във вода, ако не повече от 1,00 см от вътрешният куб е пълен с
глицерин. И в двата случая остатъкът от куба е празен, като плътността на въздуха може да бъде
пренебрегната.
A) Определете размерa b на вътрешния куб (кухината). \[7 т.\]
Б) Определете масата на сложното тяло. \[3 т.\]
Мoже да използвате следните данни:
Плътности на вещества: алуминий - $\rho$ = 2700 kg/m3 ; вода - $\rho$ = 1000 kg/m3 ;
глицерин - $\rho$ = 1250 kg/m3 .
 Стойност на x2 Стойност на x
 0,00017161 0,0131
 0,00037249 0,0193
 0,00051984 0,0228
 0,00123904 0,0352
 0,00222784 0,0472

Задача 2. Лодка.
Моторна лодка се движи между точка А до точка B на един и същи бряг на река надолу по
течението и нагоре срещу течението за едно и също време. Горивото, изразходвано за пътуването
от точка A до B, е 30% повече, отколкото горивото за пътуването от B до А. За 100 m по
течението лодката изразходва 4 ml. Изразходваният обем гориво зависи от времето за пътуване
между двете точки и посоката на течението по формула: V = k. t $pm$ 3 ml, където "+" е срещу
течението, а "-" e по течението.
A) Определете изразходваните обеми гориво при пътуване от А до В и от В до А. \[4 т.\]
Б) Определете разстоянието s между двете точки. \[2 т.\]
В) Скоростта на лодката и в двете посоки е v = 10 km/h. Изчислете времето на движение между
двете точки (в минути). \[1 т.\]
Г) Изчислете коефициента k от дадената формула. \[2 т.\]
Д) Ако резервоарът за горивото има обем 5 l, колко часа лодката може да пропътува нагоре по
течението на реката с един пълен резервоар? \[1 т.\]

Задача 3. Коледни лампички.
Коледна светеща гирлянда се състои от 120 лампички, разпределени в 24 еднакви успоредно
свързани вериги. Във всяйа отделна верига лампичките са последователно свързани. Всяка една
лампичка има съпротивление R = 60 $\Omega$ и нормално работят при ток през тях I = 0,10 A.
Лампичките могат да работят до ток Imax = 0,20 A. При по-голям ток изгарят.
A) Определете подаденото напрежение на гирлянда. \[2 т.\]
Б) Какво максимално напрежение може да бъде подадено на гирлянда. \[2 т.\]
В) Какъв минимален брой лампички могат да бъдат премахнати (и заменени с проводник с
пренебрежимо съпротивление), преди гирляндът да спре да работи напълно при нормално
подадено напрежение. \[6 т.\]



 1
