[[Състезания/esenno/11/2012|◂ 2012]] | [[Състезания/esenno/11r/2013|решения]] | [[Състезания/esenno/11/2014| 2014 ▸]]

Задача 1. Трептяща система.

Две тела, всяко едно с маса m = 200 g, са свързани с пружина с коефициент на еластичност k = 20 N/m и пренебрежима маса. В началния момент време пружината е неразтегната, лявото тяло е неподвижно и се допира до вертикална стена, а дясното тяло се движи наляво с начална скорост u0 = 10 cm/s (виж фигурата). Триенето между телата и хоризонталната повърхност се пренебрегва.

а) Нека скоростта u0 е такава, че скоростта на дясното тяло става нула преди телата да се ударят. Изчислете максималното скъсяване d на пружината. \[2 т.\]

б) Изчислете максималната сила на натиск N, която лявото тяло оказва на
вертикалната стена. \[2 т.\]

в) След като лявото тяло се отлепи от вертикалната стена, средата на пружината се
движи с постоянна скорост V0. Изчислете тази скорост. \[2 т.\]

г) Оказва се, че системата от двете тела, свързани с пружината, при движението си
надясно извършва трептения. Изчислете периода T на тези трептения. \[4 т.\]

Задача 2. Електрическа верига.

Три резистора с еднакво електрично съпротивление R = 30 $\Omega$ са свързани с проводници с пренебрежимо електрично съпротивление по начина, показан на фигурата.
 
а) Изчислете електричното съпротивление RAB между точките А и В на тази верига. \[3 т.\]

б) Към двата края на веригата е свързана батерия с електродвижещо напрежение E = 3,0 V и вътрешно съпротивение r0 = 0,10 $\Omega$. Какъв ток IR ще протече през средния
резистор? \[2 т.\]

в) Изчислете електричната мощност P, която общо се отделя в трите резистора. \[1 т.\]

г) Изчислете при каква друга стойност на съпротивлението на резисторите R,
отделената мощност Pmax в трите резистора ще е максимална. Изчислете Pmax. \[4 т.\]

Задача 3. Дифракционна картина от CD (компактдиск).

Материалът (пластмасата), от който се правят компактдисковете, се нарича поликарбонат. Неговата дебелина е h = 1,10 mm, а показателят му на пречупване е n = 1,59. Разстоянието между средите на две съседни пътечки (които отразяват светлината различно от мястото между тях) е d = 1,60 $\mu$m. Компактдискът се осветява с перпендикулярен на повърхността му тънък лазерен лъч с дължина на вълната $\lambda$ = 532 nm. Направете необходимите пресмятания и оценки, за да си представите максимално точно количествено дифракционната картина, която ще се наблюдава.

а) Изчислете ъглите спрямо нормалата, при които ще се наблюдават дифракционни
максимуми в поликарбоната и във въздуха. Подредете резултатите в подходяща таблица.\[4 т.\]

б) Начертайте схема, на която да се вижда падащия лъч и лъчите, даващи
дифракционни максимуми (в поликарбоната и във въздуха). \[3 т.\]

в) Около мястото на падане на лазерния лъч върху повърхността на пластмасата се
наблюдават допълнителни светещи петна, разположени в радиална посока, на еднакви разстояния едно от друго и с намаляваща интензивност при отдалечаване от мястото на падащия лъч. Обяснете техния произход и изчислете разстоянието l между центровете на две съседни петна. \[3 т.\]