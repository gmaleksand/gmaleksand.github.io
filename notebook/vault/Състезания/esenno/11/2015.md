[[Състезания/esenno/11/2014|◂ 2014]] | [[Състезания/esenno/11r/2015|решения]] | [[Състезания/esenno/11/2016| 2016 ▸]]

Задача 1. Електрическа верига.

Четири резистора с еднакво електрично съпротивление R = 25 $\Omega$ са свързани посредством проводници с пренебрежимо електрично съпротивление по начина, показан на фиг. 1.

а) Определете електричното съпротивление RAB между точките A и B на тази верига.
Начертайте еквивалентната схема, от която сте намерили съпротивлението. \[3 т.\]

б) Към двата края на веригата е свързана батерия с електродвижещо напрежение $\mathcal E$ = 5 V и вътрешно съпротивление r0 = 0,2 $\Omega$. Какъв ток IR ще протече през горния резистор? \[2 т.\]

в) Изчислете електричната мощност P, която общо се отделя в четирите резистора. \[1 т.\]

г) Намерете при каква друга стойност на съпротивлението на резисторите R, отделената мощност Pmax в четирите резистора ще е максимална. Изчислете Pmax . \[4 т.\]

Задача 2. Заредено махало.

Дадено е малко топче с маса m и положителен заряд q, което е окачено на тънка неразтеглива безмасова непроводяща нишка с дължина l, както е показано на фиг. 2. На разстояние d = 3l/4 под началното положение на топчето е поставена заземена метална равнина. В началния момент от времето топчето е отклонено на ъгъл $\alpha_0$ спрямо вертикалата и оставено да се движи свободно. Приемете, че земното ускорение е g, а константата в закона на Кулон е k.

а) Начертайте посоките на всички сили, действащи върху топчето в началния момент от времето. Определете техните големини, ако ъгълът $\alpha_0$ = 60$^\circ$. \[2 т.\]

б) Намерете големината на силата, която е приложена в точката на окачване на нишката, в началния момент от времето. На колко е равна големината на силата на опън на нишката в момента, когато топчето е в най-долната точка от своето движение? \[4 т.\]

в) Като използвате, че за малки ъгли в радиани sin $\alpha \approx$ tan $\alpha \approx \alpha$, а cos $\alpha \approx$ 1, изведете
формула за честотата $\nu$ на малките трептения на топчето. Пресметнете числената стойност на честотата, ако m = 80 g, q = 1 $\mu$C, а l = 50 cm. Земното ускорение g = 9,8 m/s 2 , а електричната константа k = 9 $\times$ 109 N. m2 /C 2 . \[4 т.\]

Упътване: Електричната потенциална енергия на заряд с големина q, който се намира на разстояние r от заземена метална равнина, е $W = - \frac{kq^2}{4r}$.

Задача 3. Движеща се дифракционна решетка.

Дадена е дифракционна решетка, която има 500 ивици на милиметър. Първоначално
дифракционната решетка (ДР) е на разстояние l0 = 10 cm от неподвижно закрепен екран (Е) и е оставена да се хлъзга със скорост v върху идеално гладка хоризонтална повърхност, както е показано на фиг. 3а. Дифракционната решетка се осветява перпендикулярно с тънък лазерен лъч с дължина на вълната $\lambda$ = 532 nm.

а) Определете константата d на решетката. \[1 т.\]

б) Кой е максималният порядък на максимумите, които могат да се наблюдават? Приемете, че екранът е с произволно големи размери. \[1,5 т.\]

в) На колко трябва да бъде равна скоростта v, така че скоростта, с която се премества върху екрана дифракционният максимум от първи порядък, да е u = 1 cm/s? \[2,5 т.\]

г) Нека решетката се движи с намерената в предишната подточка скорост v. Намерете за какво време t от началото на движението максимумът от втори порядък ще се премести до първоначалното положение на максимума от трети порядък. \[2 т.\]

д) Екранът и дифракционната решетка са поставени върху наклонена равнина с ъгъл спрямо хоризонта $\alpha$ = 30$^\circ$, както е показано на фиг. 3б. Като използвате, че земното ускорение е g = 9,8 m/s2 , а коефициентът на триене между поставката на дифракционната решетка и равнината е k = 0,1, намерете големината на ускорението a, с което ще се движи върху екрана вторият дифракционен максимум. \[3 т.\]
