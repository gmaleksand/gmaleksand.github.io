[[Състезания/esenno/11/2016|◂ 2016]] | [[Състезания/esenno/11r/2017|решения]] | [[Състезания/esenno/11/2018| 2018 ▸]]

Задача 1. Тяло по наклонена равнина
Тяло с маса т се движи нагоре по наклонена равнина с ъгъл на наклона а (началното положение на тялото е показано на Фигура 1). Началната скорост на тялото е до, а коефициентът на триене между тялото и равнината (и наклонената, и хоризонталната й част) е р (р < tana).
Фигура 1
За следващите четири подусловия разгледайте движението на тялото по наклонената равнина и определете:
1.1. ускорението а на тялото като големина и посока, при движението му нагоре и надолу: (2 т.)

1.2. координатата $x$ на тялото като функция на времето, при движението му нагоре и надолу; (2 т.)
1.3. времето ви, за което тялото ще достигне максимална височина; (2 т.)
1.4. максималната височина, $h_{\max}$, на която се издига тялото спрямо началното си положение (t = 0). (2 т.)
Приемете, че преходът между наклонената равнина и хоризонталния участък на Фиг. 1 е плавен, т.е. когато тялото преминава през него, се променя само посоката на скоростта му, но не и големината й.
1.5. На какво разстояние се намира тялото, спрямо началното си положение (t = 0), при окончателното му спиране? (2 т.)

Задача 2. Кондензатор с променлив капацитет
2.1. За промяна на честотата на трептящ кръг в радиотехниката са се използвали кондензатори с променлив капацитет. Промяната на капацитета на такъв кондензатор става, като се промени ефективната площ на плочите на кондензатора. На Фигура 2 е показан кондензатор с променлив капацитет, който се състои от 2N на брой еднакви тънки плочи с формата на полукръг с радиус r. Плочите са разделени на два реда, условно бели и сиви, като плочите във всеки ред са свързани с проводници (плътните линии на горната част от Фиг. 2). Разстоянието между две съседни плочи от един ред (например белите) е d. Сивите плочи са поставени точно по средата между белите плочи и могат да се въртят около ос, минаваща през центъра на всеки от полукръговете - пунктираната линия от Фиг. 2. Определете капацитета C на кондензатора като функция на ъгъла на завъртане $\theta$. При $\theta$ = 0 капацитетът C(0) = C0 е максимален. (3 т.)

2.2. Кондензатор с променлив капацитет е успоредно свързан с резистор със съпротивление R - Фигура 3. В началния момент кондензаторът е зареден до заряд q0, а капацитетът му е C0 (кондензаторът от предното подусловие).
2.2.1. С каква ъглова скорост $\omega$ трябва да въртим плочите му, така че токът във веригата да остава постоянен? (4 т.)
2.2.2. За колко време $\tau$ кондензаторът ще се раздели напълно? (1,5 т.)
2.2.3. Колко е отделеното количество топлина Q през резистора за това време? (1,5 т.)

Задача 3. Въздушна пружина
Бутало с маса т може да се движи без триене в дълъг вертикален цилиндър, пълен с газ (Фигура 4). В равновесно положение буталото се намира на височина l_{0} от дъното на цилиндъра, както е показано на фигурата.

3.1. Намерете налягането p_{1} на газа, когато буталото се намира в равновесно положение. (1,5 т.)
Po

3.2. Определете периода Т и кръговата честота и на малките трептения на буталото около равновесното му положение, ако площта на буталото е S, атмосферното налягане е $p_{0}$ а газът е идеален. Разгледайте два случая:

3.2.1. Движението на буталото става много бавно, при което газът не променя температурата си; (4.5 т.)

3.2.2. Движението на буталото става много бързо и газът не обменя топлина с околната среда. В този случай може да разгледате термодинамичен процес, който се описва от уравнението $pV^\gamma = const$, където у = const. (3.5 т.)

3.3. Разгледайте горните два случая, като не отчитате влиянието на атмосферното налягане. (0,5 т.)
*Полезна математика:* $(1+x)^n \approx 1+ nx, |x| \ll 1$.
*Полезна физика:* кръговата честота е $\omega = 2\pi\nu$, където $\nu$ е честотата на трептенията.