Задача 1: Уитстонов мост

Веригата, изобразена на фиг. 1, се нарича "Уитстонов мост" заради галванометъра G, който свързва като мост точките А и В. Стойностите на съпротивленията R1, R2, R3 и R4, и електродвижещото напрежение $\varepsilon$ на източника са зададени на фигурата. Приемете, че източникът и галванометърът са идеални, т. е. че техните вътрешни съпротивления са нула.

а) Начертайте еквивалентна схема на веригата, пресметнете нейното еквивалентно съпротивление и намерете големината на тока през източника. \[5 т\]

б) Пресметнете големината на тока, който тече през галванометъра. \[5 т\]

Фиг. 1

Задача 2: Електроннолъчева тръба

В елктроннолъчева тръба електроните се отделят от нагретия катод К, преминават през анода А (метална тръбичка, свързана към положителния полюс на източника) и попадат върху екрана Е (вж. фиг. 2). Анодът е заземен, а потенциалът на катода е $\varphi$К = - 8000 V. Между анода и екрана е разположена намотка, която създава еднородно магнитно поле, насочено перпендикулярно на равнината на чертежа. Магнитното поле е съсредоточено в област с кръгово напречно сечение и радиус a = 2 cm.

а) Пресметнете скоростта v, с която електроните попадат в областта с магнитно
поле. Приемете, че електроните се отделят от катода с нулева начална скорост. \[3,5 т\]

б) Преди електроните да навлезат в магнитното поле, скоростта им е насочена
към центъра О на областта. При каква индукция В на магнитното поле, след
излизане от областта, те ще се движат под ъгъл $\theta$ = 60$^\circ$ спрямо първоначалната
си посока на движение? \[4 т\]

в) За какво време t електронът преминава областта с магнитно поле при този
ъгъл на отклонение $\theta$? \[2,5 т\]

Полезни константи: Елементарен електричен заряд, e = 1,6.10-19 C;

Маса на електрона, m = 9,1.10-31 kg.

Задача 3: Мираж в пустинята

а) Плътността на въздуха при температура t0 = 0 $^\circ$С и нормално атмосферно налягане p0 = 1,013.105 Pa е $\rho_0$ = 1,294 kg/m3. Докажете, че плътността на въздуха при абсолютна температура Т и нормално атмосферно налягане се дава с формулата: $\rho = \frac{a}{T}$, където а е константа. Пресметнете стойността на а с точност 3 значещи цифри. \[4 T\]

б) Пътешественик се приближава към самотна палма сред пустинята (фиг. 3).
Очите му се намират на височина H1 = 1,7 m над земната повърхност, а
височината на палмата е H2 = 4,3 m. Температурата на въздуха е t1 = 30 $^\circ$С, с
изключение на тънък приземен слой, в който температурата е t2 = 50 $^\circ$С.
Атмосферното налягане е равно на p0. При какво минимално разстояние L от палмата пътешественикът може да види огледалния й образ? \[6 т\]

Известно е, че показателят на пречупване n на въздуха зависи от плътността му по формулата:
$$n = 1+K\rho,$$
където K = 2,30.10-4 m3 /kg е константа. Приемете, че дебелината на слоя нагорещен въздух е много по-малка от височините на човека и палмата.