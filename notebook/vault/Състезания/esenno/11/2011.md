Задача 1.
 В тънкостенна, непроводяща, равномерно заредена сфера с маса M, радиус R и заряд Q
са пробити два диаметрално противоположни малки отвора. В началния момент сферата се
намира в покой, а по правата съединяваща двата отвора, от безкрайно голямо разстояние
към сферата с достатъчно голяма скорост V се движи едноименно заредена частица със
заряд q и маса m. Определете:
 а) Скоростите на сферата и заредената частица в момента, в който частицата достига по-
близкия отвор в повърхността на сферата \[5т.\];
 б) Времето, което е необходимо на частицата да премине през сферата \[3т.\];
 в) Минималната скорост на частицата, при която преминаването през сферата е
възможно \[1т.\];
 г) Минималната скорост на частицата, при която преминаването през сферата е
възможно, ако M >> m \[1т.\];

Задача 2.
 В плътно затворен съд с формата на вертикален цилиндър, се намира масивно бутало,
което херметически разделя съда на две части и може да се движи в него без триене. В
двете части на съда е поставен по един мол въздух. При температура T1 = 300K
отношението на обемите на горната и долната част е $\eta$1 = 4 . При каква температура това
отношение ще стане $\eta$ 2 = 3 ? \[10т.\]

Задача 3.
 Температурата на повърхността на Слънцето е t0 = 5500$^\circ$C, а неговият радиус е
R0=7x108m. Приемете, че Слънцето и Земята могат да се разглеждат като абсолютно черни
тела и определете:
 а) Енергията, която пада на единица площ за единица време, на разстояние равно на
земната орбита - L = 150x106 km \[4т.\];
 б) Температурата на повърхността на Земята, при условие, че тя се намира в топлинно
равновесие \[5т.\];
 в) Дължината на вълната, при която спектърът на излъчването на Земята има максимум,
ако за Слънцето този максимум е при $\lambda_0$ = 500 nm \[1т.\].
 Константата на Стефан-Болцман е $\sigma$ = 5.67 x 10-8 W/m2K4.
