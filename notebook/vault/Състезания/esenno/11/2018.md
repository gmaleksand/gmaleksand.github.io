[[Състезания/esenno/11/2017|◂ 2017]] | [[Състезания/esenno/11r/2018|решения]] | [[Състезания/esenno/11/2019| 2019 ▸]]

Задача 1. Снежни топки (двете части на задачата са независими)

Част А Докато си играе в заснежена равнина, момче хвърля снежна топка по такъв начин, че максималната височина на издигане на топката е равна на разстоянието от точката на хвърляне до мястото на падане на топката. Определете под какъв ъгъл $\alpha$ спрямо хоризонта е хвърлена снежната топка. \[4 т.\]

Част Б Иван слиза по покрит със сняг склон, който сключва ъгъл $\beta$ = 30o с хоризонта. Той забелязва своя приятел Георги да върви пред него, в същата посока, на разстояние L = 20 m и с постоянна скорост u = 5 km/h. За да привлече вниманието на своя приятел, в същия момент Иван спира да върви и хвърля към него снежна топка, успоредно на хоризонта.

Като пренебрегнете съпротивлението на въздуха и приемете, че земното ускорение
g = 10 m/s 2 , намерете с каква начална скорост v0 е хвърлена топката, така че да уцели Георги. Kолко време t' след хвърлянето топката лети във въздуха в този случай? \[6 т.\]

Задача 2. Кондензатори (двете части на задачата са независими)

Част А Четири кондензатора с капацитети  C1 = 1 mF и C2 = 2 mF са свързани по начина, показан на схемата вляво. Намерете еквивалентния електричен капацитет C между краищата на тази верига. Начертайте еквивалентната схема, от която сте определили капацитета. \[3 т.\]

Част Б Плосък кондензатор е отчасти запълнен с течен диелектрик с
 относителна диелектрична проницаемост $\varepsilon$ = 6, както е показано на
 S фигурата вляво. Между диелектрика и останалата празна част от
 вътрешността на кондензатора има метална преграда с пренебрежима
 дебелина. Лицето на клемите на кондензатора е S = 1 m2 , а разстоянието
 между плочите му е d = 5 mm. Може да използвате, че диелектричната
 проницаемост на вакуума има стойност $\varepsilon_0$ = 8,85 $\times$ 10-12 C2 /(N. m2 ).

а) Преградата е отстранена и диелектрикът се стича на дъното на
 вътрешността на кондензатора, при което капацитетът му се повишава
 два пъти. Намерете на колко е равно x, ако x < d/2. \[5 т.\]

б) След премахването на преградата между краищата на кондензатора е
подадено напрежение U = 36 V. Определете заряда q на кондензатора. Колко е електричната енергия W на кондензатора? \[2 т.\]

Задача 3. Електрическа верига

Шест еднакви резистора със съпротивление R са свързани по начина, показан на фигурата вляво.

а) Определете електричното съпротивление RAD между точките A и D от веригата. \[4 т.\]

б) Към двата края на веригата е свързана батерия с електродвижещо напрежение $\mathcal E$ и вътрешно съпротивление r. Какъв ток IBC ще протече през хоризонталния резистор между точките B и C от веригата? \[5 т.\]

в) Изчислете електричната мощност P, която общо се отделя в шестте резистора, ако към тях е свързана батерията от предното подусловие. \[1 т.\]