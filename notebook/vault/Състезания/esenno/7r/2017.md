[[Състезания/esenno/7/2016|◂ 2016]] | [[Състезания/esenno/7/2017|условия]] | [[Състезания/esenno/7/2018| 2018 ▸]]

**Задача 1. Разтвори**
а) Плътността на разтвора е:
(1) $\rho = \frac{m}{V}$, (0,5 точки)
където $m$ е масата, а $V$ – обемът на разтвора. Понеже обемът на разтвора е равен на обема, който е заемала чистата вода, следва, че:
(2) $V = \frac{m_B}{\rho_B}$, (0,5 точки)
където $m_B$ е масата на водата в разтвора. От определението за масова концентрация следва, че масата на солта в разтвора е:
(3) $m_c = km$, (1 точка)
а масата на водата съответно:
(4) $m_B = m - m_c = (1 - k)m$. (1 точка)
От уравнения (1)-(4) следва, че плътността на разтвора е свързана с неговата масова концентрация чрез формулата:
(5) $\rho = \frac{\rho_B}{1 - k}$. (1 точка)
Яйцето няма да потъва, ако:
(6) $\rho_я \le \rho$. (1 точка)
Следователно минималната концентрация на соления разтвор съответства на случая $\rho_я = \rho$. От уравнение (5) получаваме:
(7) $k = 1 - \frac{\rho_B}{\rho_я} \approx 0,057 = 5,7\%$. (1 точка)

б) Масовата концентрация на наситения разтвор при $50^\circ\text{C}$ е $k_1 = 0,270$. (0,5 точки)
От определението за масова концентрация следва:
(8) $k_1 = \frac{m_1}{\rho_B V + m_1}$, (0,5 точки)
където $\rho_B V$ е масата на водата в разтвора. Така намираме масата на солта в разтвора:
(9) $m_1 = \frac{k_1 \rho_B V}{1 - k_1} \approx 74,0\text{ g}$. (1 точка)
При температура $20^\circ\text{C}$ концентрацията на наситения разтвор е $0,264$. (0,5 точки)
Следователно при тази температура масата на солта, която остава в разтвора, е:
(10) $m_2 = \frac{k_2 \rho_B V}{1 - k_2} \approx 71,7\text{ g}$. (0,5 точки)
Останалата сол, която се отделя под формата на кристалчета по дъното на съда, има маса:
(11) $m = m_1 - m_2 \approx 2,3\text{ g}$. (1 точка)

**Задача 2. Движение**
а) Автобусът чака време $t_1 = 30\text{ s} = 0,5\text{ min}$ (0,5 точки) и се движи между две спирки за време:
$t_2 = \frac{s}{v_A} = \frac{0,5\text{ km}}{30\text{ km/h}} = \frac{1}{60}\text{ h} = 1\text{ min}$. (0,5 точки)
Следователно времето от пристигането на автобуса на една спирка до пристигането му на следващата спирка е:
$t_A = t_1 + t_2 = 1,5\text{ min}$. (1 точка)
Затова, когато Гошо и Мими пристигат на спирката, таблото на следващата спирка е показвало $7\text{ min} + 1,5\text{ min} = 8,5\text{ min}$ (1 точка). Следователно Мими е вървяла в продължение на:
$t_M = 8,5\text{ min} - 1\text{ min} = 7,5\text{ min} = 0,125\text{ h}$. (1 точка)
Скоростта, с която са ходили, съответно е:
$v = \frac{s}{t_M} = \frac{0,5\text{ km}}{0,125\text{ h}} = 4\text{ km/h}$. (1 точка)
Когато Гошо и Мими тръгват, таблото на предишната спирка съответно е показвало $7\text{ min} - 1,5\text{ min} = 5,5\text{ min}$ (0,5 точки). Понеже Гошо е вървял със същата скорост като Мими, той стига предната спирка за същото време, т.е. за $7,5\text{ min}$ (0,5 точки). Дори, като вземем предвид, че автобусът е чакал $0,5\text{ min}$, е ясно, че Гошо не е успял да се качи на автобуса. (1 точка)

б) Обемът на кофата, изразен в кубически сантиметри, е $V = 10\,000\text{ cm}^3$. (0,5 точки)
Преди да напълни кофата, водата с този обем заема в тръбата цилиндър с площ на основата $S$ и височина $h$, такава че:
$V = Sh$. (0,5 точки)
Следователно:
$h = \frac{V}{S} = \frac{10\,000\text{ cm}^3}{4\text{ cm}^2} = 2500\text{ cm} = 25\text{ m}$. (1 точка)
Времето, за което тази вода изтича, е равно на времето, за което водата изминава разстояние $h$:
$t = \frac{h}{v} = 50\text{ s}$. (1 точка)

**Задача 3. Лампички и превключватели**
а) Схемата на свързване е дадена по-долу.
*(Чертеж на схема с една батерия, един превключвател и две лампи в паралелни клонове)*
За правилно схемно означение на източника **0,5 точки**
За правилно схемно означение на лампите **0,5 точки**
За правилно свързана схема (може и еквивалентна на тази от чертежа) **1 точка**

б) Схемата и попълнената таблица са дадени по-долу.
*(Чертеж на схема с два превключвателя $\Pi_1$ и $\Pi_2$ и три лампи З, Ж, Ч)*

| $\Pi_1$ (1 или 2) | $\Pi_2$ (1 или 2) | Лампа, която свети (З, Ж или Ч) |
| :---: | :---: | :---: |
| 1 | 1 | З |
| 1 | 2 | Ж |
| 2 | 1 | Ч |
| 2 | 2 | Ч |

За правилно свързана схема (може и еквивалентна на тази от чертежа или с разменен ред на лампите) **2 точки**
За всеки правилно попълнен ред от таблицата $\times 0,5 \text{ точки} = 2 \text{ точки}$

в) За всяка от четирите схеми по-долу (или еквивалентни на тях) $\times 1 \text{ точка} = 4 \text{ точки}$
*(Четири чертежа, показващи различните комбинации на два девиаторни ключа:)*
1. $\Pi_1(1), \Pi_2(1)$ -> свети
2. $\Pi_1(1), \Pi_2(2)$ -> не свети
3. $\Pi_1(2), \Pi_2(1)$ -> не свети
4. $\Pi_1(2), \Pi_2(2)$ -> свети