Задача 1. Под действие на еднородно (хомогенно) електрично поле (област А1) изпусканите  от радиоактивен източник $\alpha$-частици с маса m = 6,7.10-27 kg и заряд q = 3,2.10-19 C се ускоряват от състояние на покой и изминават разстояние d = 1 cm
 (вж. фиг. 1). Ускоряващото напрежение е U = 100 V.

След това те попадат в областта А2, в която е създадено постоянно и еднородно магнитно поле с индукция B = 0,1 T. Тя е насочена перпендикулярно на равнината, в която се движат $\alpha$-частиците. Широчината на областта А2 е s = 1 cm. Определете:

а) скоростта v, с която $\alpha$-частиците навлизат в А2; (2т.)

б) ускорението a, с което $\alpha$-частиците се движат в А1; (2т.)

в) големината на магнитната сила F, действаща на частиците в А2; (1т.)

г) посоката на индукцията на магнитното поле; (1т.)

д) ъгъла $\beta$ на отклонение на $\alpha$-частиците от първоначалната им посока на движение, когато те напускат А2, ако са се движели по дъга от окръжност с радиус r = 2 cm. (2т.)

е) времето t на движение на $\alpha$-частиците в А2; (2т.)

Задача 2. На фиг. 2 е показана зависимостта на съпротивлението R на нелинеен елемент от температурата му t. При протичане на електричен ток, когато елементът се нагрява и температурата му стане t1 = 100 $^\circ$C, съпротивлението му скокообразно се изменя от R1 = 50 $\Omega$ на R2 = 100 $\Omega$. Аналогично, когато елементът се охлажда, се наблюдава скообразно изменение на съпротивлението му от R2 на R1 при температура t2 = 98 $^\circ$C. В случай, че между краищата на елемента е приложено напрежение U1 = 60 V, температурата му е t3 = 80 $^\circ$C. Ако приложеното
напрежение е U2 = 80 V, във веригата възникват самопроизволни периодични изменения на тока I min $\to$ I max $\to$ I min $\to$ I max ...

а) Определете стойностите Imin и Imax. (2 т.)

б) В стационарно (неизменно във времето) състояние отделеното за единица време в
елемента количество топлина е Q = $\alpha$(tелемент - tсреда ) .

Намерете коефициента $\alpha$, ако температурата на околната среда е t0 = 20 $^\circ$C. (2 т.)

в) Докажете, че при напрежение е U2 = 80 V във веригата трябва да възникнат
самопроизволни периодични изменения на тока. (3 т.)

г) Определете времето за изменение на тока от I min $\to$ I max $\to$ I min , т.е. периода Т на изменението на тока, ако топлинният капацитет на елемента е c = 3 . (3 т.)

*Указание.* При оценяване на времето, за което елементът преминава от режим с ток Imin в режим с ток Imax, както и обратно, считайте че температурата му е tср = 99 $^\circ$C.

Задача 3. Вертикално пружинно махало с коефициент на еластичност k = 40 N/m и маса m = 100 g е закачено над хоризонтална метална равнина. Когато на тялото с маса m се придаде електричен заряд q = 1 $\mu$C, махалото започва да трепти с амплитуда a = 1 cm. Зарядът на махалото индуцира в металната равнина електричен заряд. Взаимодействието на заряда q със заряда на металната равнина може да се опише чрез въвеждането на заряд q' със същата големина, разположен в мястото на
 огледалния образ на заряда q спрямо равнината.
 
 а) Определете периода T0 на незареденото пружинно махало. (2 т.)
 
 б) Какъв е знакът на заряда q' ? (1 т.)
 
 в) Определете честотата на хармоничните трептения на зареденото вертикално
 пружинно махало. (7 т.)
 
 Указание. Константата в закона на Кулон $\frac{1}{4\pi \varepsilon_0}= 9.10^9\ \mathrm{N.m^2 /C^2}$ .

