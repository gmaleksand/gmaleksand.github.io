Задача 1. Електричество и магнетизъм
Към краищата на две дълги успоредни проводящи релси, разположени вертикално, са свързани резистор с големина R и бушон, който изгаря, ако през него премине ток с големина по-голяма или равна на I0. За релсите е закрепен проводящ прът, с маса m, който първоначално е поставен на разстояние x0 от горните им краища. Системата е поставена в еднородно магнитно поле B, перпендикулярно на чертежа, както е показано на фигурата. Релсите, проводниците и прътът са с пренебрежимо съпротивление. Когато прътът се разкача от релсите, той започва да пада под действие на земното притегляне, но никога не губи електрически контакт с релсите. Разстоянието между релсите е L, а земното ускорение е g. Намерете:
а) минималната маса m0 на пръта, необходима, за да изгори бушонът; \[1 т.\]
б) скоростта на движение v на пръта в момента, когато бушонът изгаря. \[2 т.\]
Бушонът представлява проводящ цилиндър с дължина l, радиус r $\ll$ l и специфично съпротивление $\rho$F. Приемете, че през бушона тече ток I. Намерете:
в) големината на електричното поле ЕF в бушона; \[2 т.\]
г) големината на магнитното поле ВF непосредствено над повърхността на бушона в равнината на контура. \[3 т.\]
Бушонът изгаря, когато достигне температурата на топене Т0, съответстваща на тока I0.
д) Намерете температурата T0. \[2 т.\]
Упътване: Загретите тела излъчват приблизително според закона P = $\sigma$ST4, където Р е мощността на излъчване, $\sigma$ е константата на Стефан-Болцман, S е площта на излъчващата повърхност, а Т е температурата на тялото.

Задача 2. Махало в кондензатор
Плосък кондензатор, чиито плочи са ориентирани във вертикално направление, е захванат неподвижно в пространството. Разстоянието между плочите е d. Плочите са с височина h и имат площ A$\gg$d2. Заредена частица с маса m, заряд q и пренебрежими размери е окачена на безмасова нишка с дължина L, чийто горен край е захванат неподвижно за твърда връзка. Когато кондензаторът не е зареден, частицата се намира в центъра на кондензатора (на разстояние d/2 от всяка плоча и на височина h/2 от основата на плочите). При прилагане на потенциална разлика U между плочите нишката сключва ъгъл $\theta_0$ спрямо вертикалата, когато частицата е в равновесие. Съпротивлението на въздуха е пренебрежимо. Земното ускорение е g.
а) Намерете равновесния ъгъл $\theta_0$. \[2 т.\]
б) Частицата е повдигната на ъгъл $\theta$, който е малко по-голям от ъгъла $\theta_0$, и оставена да се движи свободно, при което тя започва да извършва трептения около равновесното положение. Намерете периода на движението T, изразен чрез ъгъла $\theta_0$. \[5 т.\]
в) Частицата се намира в покой в равновесното положение (на ъгъл $\theta_0$), след което нишката е срязана. Намерете максималната стойност на напрежението Umax, при която частицата няма да се удари в плочите при напускане на кондензатора. \[3 т.\]

Задача 3. Топлина
Част 1
Вода е изпомпвана от централна отоплителна система със скорост V = 1,15 m3/h. Температурата на водата, излизаща от бойлера, е TOUT = 58$^\circ$ C, а температурата на водата, която се връща в бойлера, е TIN = 48$^\circ$ C. Приемете, че топлообменът между бойлера и околната среда е пренебрежим.
а) Намерете мощността на бойлера P в kW. \[2 т.\]
Част 2
Лед с температура -20$^\circ$ C и маса 200 g се загрява, при което ледът се превръща във вода с температура 0$^\circ$ C.
б) Намерете количеството топлина Q, което получава ледът. \[2 т.\]
Получената вода (с маса mW = 200 g) се налива в алуминиев съд с маса mAL = 100 g и в нея се потапя m1 = 20 g лед, като съдът, ледът и водата са в равновесна температура T0. Пара с температура TS = 100$^\circ$ C влиза в контакт със сместа, след което се установява равновесна температура TE = 50$^\circ$ C. Топлообменът на тази система с околната среда е пренебрежим, Намерете:
в) масата на добавената пара ms; \[4 т.\]
г) масата на водата MW, която се намира в алуминиевия съд, след като в системата се е установило термодинамично равновесие. \[2 т.\]
Упътване:
В част 2 работете в мерни единици калории (cal).
Необходими данни:
Плътност на водата - $\rho$W = 103 kg m-3
Специфичен топлинен капацитет на водата - cW = 4,2$\times$103 J kg-1K-1 = 1 cal g-1K-1
Специфичен топлинен капацитет на леда - cl = 0,5 cal g-1K-1
Специфичен топлинен капацитет на алуминий - cAL = 0,22 cal g-1K-1
Специфична топлина на кондензация на водата - hW = 540 cal g-1
Топлина на топене на леда - $\lambda_1$ = 80 cal/g