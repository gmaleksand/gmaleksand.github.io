[[Състезания/esenno/10/2014|◂ 2014]] | [[Състезания/esenno/10r/2015|решения]] | [[Състезания/esenno/10/2016| 2016 ▸]]

Задача 1. Пружинно махало

На неразтегната вертикална пружина с коефициент на еластичност k = 50 N/m се
окачва без начална скорост тяло с маса m = 500 g. Вертикалното пружинно махало
започва да трепти.

а) Определете честотата $\nu$1 , периода T1 и амплитудата A1 на трептене на
махалото;

б) Пресметнете поотделно работата W1 и W2 , която съответно извършват силата
на тежестта G и еластичната сила F на пружината, при движение на тялото от най-
ниското до най-високото му вертикално положение.

След извършването на няколко пълни трептения в момент, когато тялото е в
най-ниското си положение, от него се отлепва парче с маса m / 2 . Намерете:

в) честотата $\nu$ 2 , периодът T2 и амплитудата A2 на трептене на махалото от този
момент нататък;

г) ускорението a на тялото, окачено на пружината, непосредствено след
отлепване на парчето;

д) максималната височина h на издигане на тялото над положението му в
момента на окачване.

Приемете, че земното ускорение е g = 10 m/s2.

Задача 2. Нагряване на газ

Обемът на хоризонтален кръгов цилиндър е разделен на две равни части
от подвижно бутало (фиг. 1). Лявата част е вакуумирана, а дясната е запълнена с
идеален газ.

Фиг. 1

Буталото е съединено с лявата основа на цилиндъра чрез еластична пружина с дължина в недеформирано състояние, равна на дължината на цилиндъра. С помощта на вграден нагревател с пренебрежим обем газът се нагрява бавно.

а) Намерете връзката между налягането p и обема V на газа при неговото
разширение.

б) Начертайте графиката на p / p0 в зависимост от V /V0 , където p0 е началното
налягане на газа, а V0 - началният му обем.

в) При нагряването на газа температурата му се изменя от T0 до 6T0 .
Начертайте графиката на температурата T на газа в зависимост от полученото от газа
количество топлина Q . Вътрешната енергия на газа се дава с израза U = (3 / 2) BT ,
където B е газовата константа.

Задача 3. Зареждане на кондензатор

Кондензатор с капацитет C се зарежда от източник с ЕДН U 0 през резистор със
съпротивление R (фиг. 2). Преди затварянето на ключа кондензаторът е незареден.
Приемаме, че вътрешното съпротивление на източника е пренебрежимо.

Фиг. 2

а) Намерете тока I 0 във веригата непосредствено след затваряне на ключа.

б) При зареждането на кондензатора токът I във веригата се изменя с времето
t . Намерете връзка между изменението на заряда на кондензатора $\Delta$q и изменението
на тока $\Delta$I във веригата.

в) За малък интервал от време $\Delta$t токът I във веригата може да се приеме за
постоянен. Изразете $\Delta$t чрез $\Delta$I / I .

г) Пресметнете приблизително времето t1/ 2 , за което токът във веригата
намалява до I 0 / 2 , като приемете че токът във веригата може да се замени с постоянен, чиято стойност е равна на средната стойност на тока за този интервал
$$\bar I = \frac{1}{2}(I_{\min} + I_{\max}).$$

 д) Определете общото количество топлина Q , което се отделя в резистора,
докато продължава зареждането на кондензатора.