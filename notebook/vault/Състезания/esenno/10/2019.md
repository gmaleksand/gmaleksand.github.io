Задача 1. Кинематика
Мотоциклет се движи равноускорително с ускорение aм = 1 m/s2 по прав път, успоредно до
който минава железопътна линия. В началния момент мотоциклетът има неизвестна скорост
vм0 и се намира на неизвестно разстояние d зад последния вагон на влак с обща дължина l =
300 m. Първоначално влакът се движи равномерно със скорост vв0 = 2vм0 в същата посока
като мотоциклета. След време tн = 12 s мотоциклетът настига последния вагон на влака,
като скоростта му в този момент е четири пъти по-голяма от началната. В същия момент
влакът започва да се движи равнозакъснително с ускорение aв = 0,2 m/s2.
а) Намерете максималното разстояние dmax , преди момента на настигането, между
мотоциклета и последния вагон на влака. \[3,5 т.\]
б) Определете времето tизп (от момента, в който мотоциклетът настига последния вагон),
което е необходимо на мотоциклета, за да изпревари локомотива на влака. \[3 т.\]
в) Колко пъти скоростта на мотоциклета е по-голяма от скоростта на влака в момента, когато
мотоциклетът изпреварва локомотива? \[1,5 т.\]
г) Намерете на какво разстояние d' пред влака се намира мотоциклетът в момента, когато
влакът спира да се движи. \[2 т.\]

Задача 2. Трептяща система
 Теглилка с неизвестна маса m е свързана посредством безмасова
 неразтеглива нишка за две еднакви безмасови пружини с неизвестен
 коефициент на еластичност k, както е показано на фигурата вляво.
 Нишката е прекарана през неподвижно окачена безмасова макара. В
 началото системата се намира в равновесие, като лявата пружина (под
 g
 теглилката) е разтегната с $\Delta$xл0 = 5 cm, а дясната пружина е разтегната
 m с неизвестно $\Delta$xд0. В един момент нишката между теглилката и лявата
 пружина е прерязана и теглилката започва да трепти хармонично.
 Известно е, че в моментите на максимално издигане на теглилката
 k
 дясната пружина е три пъти по-малко разтегната, отколкото е била
 k
 първоначално. Може да използвате, че земното ускорение g = 10 m/s2 .
 Съпротивлението на въздуха да се пренебрегне.
 а) Намерете на колко е равна амплитудата A на трептенето. \[4 т.\]
б) Определете честотата f на трептене на теглилката. \[2,5 т.\]
в) Намерете максималната скорост vmax на движение на теглилката. \[3,5 т.\]

Задача 3. Електрически вериги
Два резистора с неизвестни съпротивления R1 и R2 са свързани първо последователно, а след
това успоредно, към батерия с неизвестно електродвижещо напрежение $\mathcal E$ и неизвестно
вътрешно съпротивление r. Дадено е, че отделената мощност в резисторите е една и съща
при двете свързвания.
а) Начертайте двете схеми на свързване на резисторите и батерията. \[1 т.\]
б) Изразете вътрешното съпротивление r на батерията чрез съпротивленията R1 и R2 . \[4,5 т.\]
Нека токът през батерията е Iп при последователното свързване и Iу при успоредното
свързване. Приемете също така, че отделената мощност в резисторите е P.
в) Намерете съпротивленията R1 и R2 на резисторите. \[3 т.\]
г) Определете електродвижещото напрежение $\mathcal E$ и вътрешното съпротивление r. \[1,5 т.\]
