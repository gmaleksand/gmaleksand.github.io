[[Състезания/esenno/10/2013|◂ 2013]] | [[Състезания/esenno/10r/2014|решения]] | [[Състезания/esenno/10/2015| 2015 ▸]]

Задача 1. Пързаляне с шейна.

Фиг. 1

Момче се спуска с шейна по склон с ъгъл $\alpha$ = 30$^\circ$ спрямо хоризонта, както е показано
на фиг. 1. Общата маса на момчето и шейната е m = 40 kg. В началния момент момчето се намира на височина h0 = 10 m спрямо подножието на склона и е с нулева скорост. След време t = 3,5 s от началото на спускането шейната се намира в подножието на склона. Приемете, че коефициентът на триене при хлъзгане k не се променя по протежение на трасето, а земното ускорение е g = 10 m/s2. Съпротивлението на въздуха се пренебрегва.

а) Определете коефициента на триене при хлъзгане k . \[2 т\]

б) След като достига подножието на склона, шейната продължава да се движи по
хоризонтален участък и изминава разстояние l преди да достигне до друг склон с неизвестен наклон $\beta$ ( tan $\beta$ > k ). Ако е известно, че големината на скоростта на шейната намалява с 20% при преминаването на хоризонталния участък, намерете на колко е равно l . \[3 т\]

в) След това шейната продължава движението си по склона с неизвестен наклон, като достига максимална височина h . От тази височина момчето се спуска свободно обратно по склона и преминава отново през хоризонталния участък, като в подножието на първия склон окончателно спира. Определете стойността на h . На колко е равен ъгълът $\beta$ ? \[4 т\]

г) Намерете работата A f , която извършва силата на триене по време на движението на шейната. \[1 т\]

Упътване: По време на движението на шейната върху склоновете силата на тежестта може да се представи като векторна сума на две сили, едната от които с големина G X = mg sin $\theta$ е успоредна на склона, а втората с големина GY = mg cos $\theta$ е перпендикулярна на склона и насочена към него. С $\theta$ е означен ъгълът на наклона спрямо хоризонта, който в нашия случай може да бъде $\alpha$ или $\beta$ .

Задача 2. Заредени топчета.

Две еднакви малки топчета, всяко с маса m и положителен заряд q , са закачени на еднакви непроводящи безмасови неразтегливи нишки с дължина l . Топчетата са свързани помежду си със също такава нишка, както е показано на фиг. 2. Приемете, че земното ускорение е g = 10 m/s2, а константата в закона на Кулон k = 9.10 9 N.m2/C2.

а) Намерете изрази за интензитета на електростатичното поле и електричния потенциал в точката на окачване на горните две нишки. \[2 т\]

б) В един момент долната нишка е прерязана. Определете големината a на ускоренията на топчетата непосредствено след момента на прерязването, ако максималната височина на издигане на топчетата след прерязването на нишката е височината на точката на окачване на горните нишки. \[4 т\]

в) Когато топчетата са в най-горно положение, големината на силите на опън на нишките е T = 2 N. На колко са равни зарядите и масите на топчетата, ако l = 50 cm? \[2 т\]

г) Намерете големината на скоростите на топчетата, когато нишките сключват прав ъгъл помежду си. \[2 т\]

Задача 3. Електрически вериги.

Разгледайте двата начина на свързване на четири резистора, които са показани на фиг. 3 и фиг. 4. Съпротивленията на резисторите са указани на фигурите. Първоначално ключовете са отворени.

Фиг. 3 B Фиг. 4

а) Намерете общото съпротивление за всеки един от случаите. \[2 т\]

б) Между клемите A и B е подадено електродвижещо напрежение E = 30 V. Измерени са мощности P1 = 20 W и P2 = 10 W, които се отделят съответно във веригите на фиг. 3 и фиг. 4.

На колко са равни съпротивленията R и R ' ? \[4 т\]

в) Двата ключа се затварят. Начертайте еквивалентните схеми на свързване на резисторите в този случай. Намерете мощностите P1' и P2' , които се отделят във веригите, ако електродвижещото напрежение не се променя. \[4 т\]