[[Състезания/esenno/10/2010|◂ 2010]] | [[Състезания/esenno/10r/2011|решения]] | [[Състезания/esenno/10/2012| 2012 ▸]]

Задача 1. Намали скоростта - спести гориво

Разходът на гориво на автомобил при движение със скорост v =100 km/h по
хоризонтален път е D = 0,1 l/km. Топлината на изгаряне на горивото* е $\lambda$ = 50 MJ/l, а
коефициентът на полезно действие на двигателя - $\eta$ = 20%.

А) Получете израз и пресметнете силата f на въздушно съпротивление, която действа на автомобила при тази скорост. \[3,0 т\]

Б) Какъв ще бъде разходът D1 на гориво при движение на автомобила със същата скорост нагоре по път с наклон k = 0,05**? \[3,5 т\]

В) С каква скорост v1 трябва да се движи автомобилът по наклонения път така, че разходът на гориво да бъде същия, както при движение със скорост v по хоризонтален път? \[3,5 т\]

Масата на автомобила е m = 1000 kg, земното ускорение е g = 10 m/s2. Приемете, че
силата f на въздушно съпротивление, действаща на автомобила, е пропорционална на квадрата на неговата скорост v: f = cv 2 , където с е коефициент на пропорционалност.

\* Топлината на изгаряне $\lambda$ е равна на количеството топлина, което се отделя при изгаряне на 1 литър гориво.

\*\* Наклонът на пътя се дефинира като k = h/s, където h e промяната на височината при изминаване на разстояние s по пътя.

Задача 2. Сензор за допир (тъчскрийн)

![](Resources/2011_1.webp)

 Много съвременни електронни устройства използват
екрани, чувствителни към допир. Тяхното действие се
основава на различни физични принципи. В тази задача ще
разгледате най-простият вид сензорен екран - резистивният
екран.
 Резистивният екран се състои от две проводящи
пластини, разположени на малко разстояние една от друга.
Между пластините е подадено напрежение от външен
източник. При натиск върху екрана пластините се допират и
по тях започва да протича ток. Тук ще разгледаме опростен R0 A B
модел на "едномерен" резистивен екран, в който пластините
представляват две успоредни тесни ленти AB и СD с C D
еднакви дължини l = 7.5 cm и постоянна площ на x
напречното им сечение. Горната лента има пренебрежимо
малко съпротивление и е свързана към единия полюс на
източника на напрежение през резистор със съпротивление Фиг. 2
R0 = 500 k$\Omega$. Съпротивлението на долната лента между
точките C и D e RCD = 12 k$\Omega$. Двата й края са свързани към другия полюс на източника
посредством два амперметъра A1 и А2. При допиране на двете пластини на разстояние x от
края С амперметрите отчитат съответно токове I1 = 4 $\mu$А и I2 = 2 $\mu$А.

А) Начертайте еквивалентна схема на образуваната електрическа верига. Означете през кои от елементите на еквивалентната схема протичат токовете I1 и I2. \[2,0 т\]

Б) Получете израз и пресметнете числено координатата x на точката на допиране. \[2,0 т\]

В) Колко е напрежението U0 на източника? \[2,0 т\]

Г) Да приемем, че екранът е допрян едновременно в две точки с координати x1 = 1 cm и x2 = 4 cm. Начертайте еквивалентна схема на веригата в този случай и пресметнете токовете I1 и I2. \[4,0 т\]

Задача 3. Работата - лесна и забавна

Двама работници трябвало да пренесат N = 10 торби с цимент, с маса m = 20 kg
всяка, от платформата А на платформата В (вж. фиг. 3, a). За да си спестят време и усилия, работниците използвали следното устройство. Между двете платформи се движи без триене количка с маса M = 30 kg. Количката е свързана към платформите чрез две еднакви пружини с коефициенти на еластичност k = 50 N/m всяка. В състояние на равновесие количката се намира на еднакви разстояния d = 1 m от платформите, като пружините са недеформирани.

Първоначално единият работник издърпва количката към платформата А и поставя
торба с цимент в количката (вж. фиг. 3, б). След това освобождава количката и я оставя да се движи към платформата В, където другият работник взема торбата. Количката се връща сама до платформата А и процесът се повтаря, докато бъдат пренесени всички торби.

А) Колко време t изминава от поставянето на първата торба, докато последната торба бъде пренесена до платформата В? \[3,5 т\]
(Времето за поставяне и вземане на торбите се пренебрегва).

Б) Колко трябва да бъде максималната сила fmax на триене при покой между торбата и количката, така че торбата да не се хлъзга по количката? \[3,0 т\]

В) Каква максимална скорост vmax достига количката при движението си между двете платформи? \[3,5 т\]