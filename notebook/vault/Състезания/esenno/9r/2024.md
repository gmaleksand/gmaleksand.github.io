[[Състезания/esenno/9/2023|◂ 2023]] | [[Състезания/esenno/9/2024|условия]] | [[Състезания/esenno/9/2025| 2025 ▸]]

**Задача 1.**

**А)** Определяме обема $Q_1$ на сиропа, превозващ се за единица време по въжения мост:
$Q_1 = 2 \frac{V_1}{t_1}$, $t_1 = \frac{L}{u_1}$, **(0,5 + 0,5 = 1 т)**
където $t_1$ е времето, необходимо на празна вагонетка да пристигне на товарната станция на мястото на тръгнала вече натоварена вагонетка.
$Q_1 = 2 \frac{V_1 u_1}{L}$ **(0,5 т)**

**Б)** Обемът $Q_2$, който камионите доставят за единица време $t_2$, е равен на:
$Q_2 = \frac{V_2}{t_2}$, $t_2 = \frac{S}{u_2}$, **(0,5 + 0,5 = 1 т)**
където $t_2$ е времето на пристигане на следващия камион след разтоварване на предишния, а $S$ е разстоянието между пътуващите камиони.
$Q_2 = \frac{V_2 u_2}{S}$ **(0,5 т)**

**В)** По маршрута ще има $N$ на брой камиони.
$N = \frac{2l}{S}$ **(1 т)**

За оптимално натоварване на въжения мост обемът, превозван от камионите, не трябва да бъде по-малък от обема сироп, превозван чрез въжения мост.
$Q_1 = Q_2$ **(1 т)**
$2 \frac{V_1 u_1}{L} = \frac{V_2 u_2}{2l} \cdot N$ **(0,5 т)**

Откъдето:
$N = \frac{4l}{L} \cdot \frac{V_1 u_1}{V_2 u_2} = 19,2$ **(1 т)**
Необходими са поне $N = 20$ камиона за максимално натоварване на въжената линия **(1 т)**.

**Г)** Нека с $V$ отбележим обема на черпака. При загребване с черпака от сместа в съда със сиропа ще имаме в черпака $xV$ мед и $(1 – x)V$ сироп **(1 т)**. По този начин в съда с мед ще попадне $(1 – x)V$ сироп **(0,5 т)**. Съответно в съда със сиропа ще остане $V – xV = (1 – x)V$ мед **(0,5 т)**, т.е. поравно **(0,5 т)**.

*Решението е примерно. Да се признаят всички решения за верни, ако след правилни разсъждения и математически пресмятания се стига до верен отговор.*

**Задача 2.**

**Част 1**

**А)** За правилно начертана графика **(1 т)**
Наклонът на графиката определя ускорението на тялото. **(1 т)**

**Б)** Нека дължината на влака отбележим с $L$, а ускорението с $a$.
Понеже влакът е започнал да ускорява от състояние на покой, то:
$L = \frac{at_1^2}{2}$ (1) **(1 т)**

Неговата скорост в момента, когато започва да излиза от тунела е:
$v = a(\tau + t_1)$ (2) **(1 т)**

След отчитане на (2) прилагаме законът за пътя при равноускорително движение, когато влакът започне да излиза от тунела (пътя в нашия случай е $L$):
$L = a(\tau + t_1) \cdot t_2 + \frac{at_2^2}{2}$ (3) **(1 т)**

Приравняваме (1) и (3) и се получава търсеното време $\tau$:
$\tau = \frac{t_1^2 - t_2^2 - 2t_2 t_1}{2t_2}$ **(1 т)**

**В)** Намереното време $\tau$ не може да бъде отрицателно. Следователно:
$t_1^2 - t_2^2 - 2t_2 t_1 > 0$ **(1 т)**

След решаване на неравенството, например чрез допълване до точен квадрат:
$t_1 > (1 + \sqrt{2})t_2$ **(1 т)**

**Забележка:** Да се приемат за верни отговори и в случай, че ученик е решавал уравнение вместо неравенство ($\tau = 0$).

*Решението е примерно. Да се признаят всички решения за верни, ако след правилни разсъждения и математически пресмятания се стига до верен отговор.*

**Част 2. Правилно ли решава Иванчо?**

Началната скорост се получава от уравнението $0 = v - at$, откъдето $v = at = 2 \text{ m/s}^2 \cdot 15 \text{ s} = 30 \text{ m/s} = 108 \text{ km/h}$. **(1 т)**. Даденото разстояние до гарата няма отношение към намирането на началната скорост. **(1 т)**. Ако искаме да намерим къде е спрял влака, то $l = \frac{1}{2} at^2 = 225 \text{ m}$. Влакът е спрял 25 m, след като е навлязъл в гарата.

**Задача 3.**

**А)** Горната опора действа на силомерите със същата по големина сила както и долната опора, но в противоположна посока (трети закон на Нютон). Понеже точките, в които са закрепени силомерите, са отместени на равни разстояния следва, че разтеглянето на пружината на един от малките силомери е три пъти по-малко в сравнение с големия силомер. От трети закон на Нютон следва, че средния силомер ще се разтегля със сила $F_1$, която и сила търсим. **(0,5 т)** Силата, действаща на силомера, е правопропорционална на разтеглянето на пружината. Нека дължината на скалата на големите силомери е $l$, а разтягането им е $x_2$. Съответно дължината на скалата на малките силомери е $l/3$, а разтягането им е $x_1$. Тогава $x_1 = x_2/3$, **(0,5 т)** $F_1 = \frac{x_1}{l/3} 5 \text{ N}$ **(0,5 т)**, $F_2 = \frac{x_2}{l} 20 \text{ N}$. **(0,5 т)**

Разделяйки третото на второто уравнение, получаваме $\frac{F_2}{F_1} = \frac{\frac{x_2}{l} 20 \text{ N}}{\frac{x_1}{l/3} 5 \text{ N}} = 4$. **(0,5 т)**

От друга страна: $F_1 + 2F_2 = 36 \text{ N}$ **(0,5 т)**

Решавайки съвместно последните две уравнения се получава: $F_1 = 4 \text{ N}$ **(0,5 т)** и $F_2 = 16 \text{ N}$ **(0,5 т)**.

**Част 2. Накъде тичат мишките?**

От чертежа е ясно, че в началния момент нито една мишка не вижда парчето сирене.

**А)** На чертежа са построени образите $C_1$ и $C_2$ на парчето сирене в двете огледала. **(1 т)**

**Б)** Пунктирните лъчи определят областите, в които мишките ще могат да видят образа $C_1$ и $C_2$ на сиренето в двете огледала. **(1 т)**

Мишка-1 първоначално ще види $C_2$ и ще тича към него до момента, когато види истинското сирене. Ясно е от чертежа, че парчето сирене ще бъде по-близо до мишката, отколкото образа $C_1$. Следователно Мишка-1 по-нататък ще бяга към сиренето. **(1 т)**. Аналогични разсъждения са за Мишка-2. **(1 т)**

Траекториите на Мишка-1 и Мишка-2 са отбелязани на чертежа с непрекъснати удебелени линии.

**В)** С помощта на измервателна линия се определят дължините на пътищата, които изминават мишките. Отношението на пътищата за Мишка-2 и Мишка-1 е $S_2/S_1 = 1,18$ **(1 т)**.

**Г)** От подусловие **В)** следва, че Мишка-1 ще пристигне 1,18 пъти по-бързо от Мишка-2. **(1 т)**

**Забележка:** да се приемат отговори, които са в граници (1,1; 1,3)

*(Тази страница съдържа графично чертеж към Задача 3, Част 2, изобразяващ позициите на Мишка-1, Мишка-2, Сиренето и неговите образи $C_1$ и $C_2$ върху координатна мрежа с означени траектории и огледала.)*