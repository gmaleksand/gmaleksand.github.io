[[Състезания/esenno/9/2019|◂ 2019]] | [[Състезания/esenno/9/2022|условия]] | [[Състезания/esenno/9/2023| 2023 ▸]]

**Задача 1. Снимки на кола.** (при вярно получени, но по друг начин, отговори ученикът получава пълния брой точки за подусловие)

а) След като $s_{67} = s_{78}$, това означава, че още преди шестата снимка колата е достигнала максималната скорост $v_{max}$. \[0,3 т.]\ Следователно $v_{max} = \frac{s_{67}}{t_0}$ \[0,5 т.]\ $= \frac{15,00 \text{ m}}{1,00 \text{ s}} = 15,0 \text{ m/s}$. \[0,2 т.]\

б) След като $s_{56} < s_{67}$, това означава, че колата е достигнала максималната скорост в момент време между петата и шестата снимка. \[0,3 т.]\ От даденото $s_{23} > 0$ следва, че между третата и петата снимка колата се е движила с ускорение $a$. \[0,2 т.]\ Тогава $s_{34} = v_3 t_0 + \frac{1}{2} a t_0^2$ и $s_{45} = v_4 t_0 + \frac{1}{2} a t_0^2$. \[0,5 т.]\ Като извадим тези две уравнения, се получава $s_{45} - s_{34} = v_4 t_0 - v_3 t_0 = (v_4 - v_3)t_0 = a t_0^2$. Тогава $a = \frac{s_{45} - s_{34}}{t_0^2}$ \[0,5 т.]\ $= \frac{10,50 \text{ m} - 5,50 \text{ m}}{(1,00 \text{ s})^2} = 5,00 \text{ m/s}^2$. \[0,5 т.]\

в) Тъй като $v_5 = v_4 + a t_0$ и $s_{45} = v_4 t_0 + \frac{1}{2} a t_0^2$, то $s_{45} = (v_5 - a t_0)t_0 + \frac{1}{2} a t_0^2 = v_5 t_0 - \frac{1}{2} a t_0^2$, откъдето $v_5 = \frac{s_{45}}{t_0} + \frac{1}{2} a t_0$ \[1 т.]\ $= \frac{10,50 \text{ m}}{1,00 \text{ s}} + \frac{1}{2} 5,00 \frac{\text{m}}{\text{s}^2} 1,00 \text{ s} = 13,00 \text{ m/s}$. \[1 т.]\

г) След като вече са определени $v_5$ и $a$, може да се определи интервалът време $t_{max}$, за който скоростта на колата нараства от $v_5$ до $v_{max}$. Той е $t_{max} = \frac{v_{max} - v_5}{a}$ \[0,5 т.]\ $= \frac{15,00 \frac{\text{m}}{\text{s}} - 13,00 \frac{\text{m}}{\text{s}}}{5 \text{ m/s}^2} = 0,40 \text{ s}$. \[0,5 т.]\ Следователно $s_{56} = v_5 t_{max} + \frac{1}{2} a t_{max}^2 + v_{max}(t_0 - t_{max})$ \[0,5 т.]\ $= 13,00 \frac{\text{m}}{\text{s}} \cdot 0,40 \text{ s} + 0,5 \cdot 5,00 \frac{\text{m}}{\text{s}^2} (0,40 \text{ s})^2 + 15,00 \frac{\text{m}}{\text{s}} (1,00 \text{ s} - 0,40 \text{ s}) = 14,60 \text{ m}$. \[0,5 т.]\

д) Скоростта в момента на третата снимка $v_3 = v_5 - 2 a t_0$ \[0,2 т.]\ $= 13,00 \frac{\text{m}}{\text{s}} - 2 \cdot 5,00 \frac{\text{m}}{\text{s}^2} \cdot 1,00 \text{ s} = 3,00 \text{ m/s}$. \[0,3 т.]\ Интервалът време от тръгването на колата до третата снимка е $t_{v3} = \frac{v_3}{a}$ \[0,2 т.]\ $= \frac{3,00 \text{ m/s}}{5 \text{ m/s}^2} = 0,60 \text{ s}$. \[0,3 т.]\ Пътят, изминат между втората и третата снимка, е $s_{23} = \frac{1}{2} a t_{v3}^2$ \[0,5 т.]\ $= 0,5 \cdot 5,00 \frac{\text{m}}{\text{s}^2} (0,60 \text{ s})^2 = 0,90 \text{ m}$ \[0,5 т.]\

е) Изминатият път между първата и втората снимка $s_{12} = 0$, тъй като колата е тръгнала, след като е направена втората снимка. \[1 т.]\

**Задача 2. Събирателна леща и огледало.**
а) Тъй като източникът $S$ се намира във фокуса на лещата, всеки излязъл от него лъч след пречупване от лещата ще бъде успореден на оста на лещата. (Фиг. 1) \[1 т.]\ При отражението си от огледалото, тъй като лъчът пада перпендикулярно на огледалото, той ще се отрази също перпендикулярно. \[0.5 т.]\ Следователно лъчът ще се върне точно по пътя, по който е дошъл, и ще премине пак през фокуса. Следователно снопът ще се фокусира в точка $S$ (във фокуса). \[1 т.]\

*(Картинка към Задача 2а: Фиг.1 с означения огледало, леща, $l = f$, $x = f$, източник $S$)*

б) Тъй като всеки идващ светлинен лъч е успореден на оста на лещата, след пречупване от нея, той ще премине през фокуса на лещата. (Фиг. 2) \[0.5 т.]\ Тъй като огледалото се намира от лещата на разстояние, равно на фокусното, то фокусът лежи в равнината на огледалото. \[0.5 т.]\ Следователно отразените от огледалото лъчи ще идват от фокуса. \[0.5 т.]\ След пречупване от лещата, те ще бъдат успоредни на оптичната ос (снопът ще остане успореден). \[1 т.]\

*(Картинка към Задача 2б: Фиг.2 с означения огледало, леща, $l = f$)*

в) На Фиг. 3 са нарисувани 2 лъча, пречупени от лещата (сините), отразения лъч на единия от тях от огледалото (червения) и неговия пречупен от лещата на връщане (зеления). Тъй като сините лъчи минават през фокуса $F$, \[0.5 т.]\ то сравнявайки триъгълниците $27F$ и $34F$, се определя, че отсечките $20$ и $34$ са равни. \[0.5 т.]\ Тъй като отсечките $13$ и $24$ са успоредни, то точка $5$ трябва да е на разстояние $f$ от лещата. \[0.5 т.]\ Тъй като триъгълниците $125$ и $56M'$ са еднакви, то $OF' = F'M'$, откъдето следва, че образът $M'$ ще се намира на разстояние $2f$ от лещата (там ще се съберат завръщащите се от лещата лъчи). \[1 т.]\

*(Картинка към Задача 2в: Фиг.3 с означения огледало, леща, $l = \frac{3}{2}f$, точки 1-7, $F$, $F'$, $M$, $M'$)*

г) Най-краткото решение е да се използва резултатът от предишното подусловие в). Ако се използва същият чертеж, но лъчите се разпространяват в обратна посока (известно като правило за обратимост на лъчите) веднага се получава, че когато източникът е на разстояние $2f$, след пречупване, отражение и отново пречупване, лъчите са успоредни на оста на лещата, т.е. снопът е успореден. \[2.5 т.]\

*(Картинка към Задача 2г: Фиг.4 с означения огледало, леща, $l = \frac{3}{2}f$, $x = 2f$, източник $S$)*

**Задача 3. Електроенергия.**

а) Нека бележим цената на електроенергията, консумирана от хладилника за един месец с $x$, от телевизора – с $y$, а от осветлението със старите лампи за зимен месец – с $z$. Тогава $x + y + z = 24$. \[0.5 т.]\ Съответно с новите лампи през зимен месец $x + y + z/6 = 14$. \[0.5 т.]\ Като извадим двете уравнения, се получава $\frac{5}{6}z = 10$, откъдето $z = 12$ лв. \[0.5 т.]\ Тъй като $x = 3$ лв, замествайки в първото уравнение, $y = 9$ лв. \[0.5 т.]\

б) За един месец телевизорът консумира електроенергия, равна на $150\text{W} \cdot 30 \cdot 10 \text{ h} = 45 \text{ kWh}$. \[1 т.]\ Тъй като тя струва $9$ лв, цената на $1 \text{ kWh}$ електроенергия е $9 \text{ лв} / 45 \text{ kWh} = 0.20 \text{ лв/kWh}$. \[1 т.]\

в) Електроенергията, консумирана от хладилника за един месец, е $3 \text{ лв} / 0.20 \text{ лв/kWh} = 15 \text{ kWh}$. \[1 т.]\ Средната консумирана мощност от хладилника е $15 \text{ kWh} / (30 \cdot 24 \text{ h}) \approx 20.8 \text{ W}$ \[1 т.]\

г) Общата мощност на старото осветление с лампи с волфрамови жички е $\frac{12 \text{ лв}}{0.20 \frac{\text{лв}}{\text{kWh}} \cdot 30 \cdot 8 \text{ h}} = 250 \text{ W}$. \[2 т.]\

д) Ако новите LED лампи през летен месец светят средно по $5$ часа на денонощие, месечната сметка на домакинството през летен месец ще бъде $x + y + \frac{5}{8 \cdot 6}z =$ \[1 т.]\

$3 + 9 + \frac{5}{8 \cdot 6} \cdot 12 = 13.25 \text{ лв}$. \[1 т.]\