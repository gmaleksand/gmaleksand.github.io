[[Състезания/esenno/9/2012|◂ 2012]] | [[Състезания/esenno/9/2013|условия]] | [[Състезания/esenno/9/2014| 2014 ▸]]

**Задача 1.**
**А)** $T = m_1g = 20 \text{ N}$ 0,5 точки

**Б)** Сила на тежестта $G$ и изтласкваща сила $F_A$ (фиг. 1)  1 точка

**В)** Условието за равновесие е $T + F_A = G$  0,5 точки
Силата на тежестта е $G = m_2g$ 0,5 точки
Обемът на цилиндъра е $V = \frac{m_2}{\rho_м}$  0,5 точки
Изтласкващата сила е $F_A = \rho_в Vg = \frac{m_2}{\rho_м} \rho_в g$  0,5 точки

Заместваме силите $T, F_A$ и $G$ в условието за равновесие и определяме масата на втория цилиндър:
$m_2 = \frac{m_1}{1 - \frac{\rho_в}{\rho_м}}$  1 точка; $m_2 = 3 \text{ kg}$ 0,5 точки

**Г)** Разглеждаме втория цилиндър и парчето лед като едно тяло с маса $m_2 + m_3$. На съставното тяло действа сила на тежестта
$G = (m_2 + m_3)g$ 0,5 точки
и изтласкваща сила
$F_A = \rho_в \left( \frac{8m_2}{9\rho_м} + \frac{m_3}{\rho_л} \right) g$  1,5 точки
където първият член в скобите е обемът на потопената част от цилиндъра, а вторият – обемът на парчето лед.

Заместваме силите $T = m_1g$, $F_A$ и $G$ в условието за равновесие на съставното тяло $T + F_A = G$ и определяме масата на парчето лед
$m_3 = \frac{m_2 \left( 1 - \frac{8\rho_в}{9\rho_м} \right) - m_1}{\frac{\rho_в}{\rho_л} - 1}$ 2 точки; $m_3 = 1 \text{ kg}$ 1 точка

**Забележка.** Масата на леда може да се изрази и чрез дадените в условието на задачата величини:
$m_3 = \frac{m_1(\rho_в / \rho_м)}{9(1 - \frac{\rho_в}{\rho_м})(\frac{\rho_в}{\rho_л} - 1)}$ или като $m_3 = \frac{m_2(\rho_в / \rho_м)}{9(\frac{\rho_в}{\rho_л} - 1)}$. Трите формули се оценяват еднакво.

---

**Задача 2.**
**А)** При свободното падане топчето изминава път $H - h$ и достига скорост
$v_0 = \sqrt{2g(H - h)}$  2 точки; $v_0 = 6 \text{ m/s}$ 0,5 точки

**Б)** Кинетичната енергия на топчето след удара е $\frac{mv_1^2}{2} = \frac{9}{16} \frac{mv_0^2}{2}$, откъдето определяме скоростта
$v_1 = \frac{3}{4} v_0$  1 точка; $v_1 = 4,5 \text{ m/s}$ 0,5 точки

**В)** Във вертикално направление след удара топчето пада свободно и изминава път $h = \frac{gt^2}{2}$, откъдето определяме времето за падане
$t = \sqrt{\frac{2h}{g}}$ 1 точка
За същото време в хоризонтално направление топчето се движи с постоянна скорост $v_1$ и изминава път
$L = v_1t = \frac{3}{2} \sqrt{(H - h)h} = 3,6 \text{ m}$ 2 точки

**Г)** Използваме неравенството на Коши ($a = H - h$ и $b = h$): $L = \frac{3}{4} (2\sqrt{(H - h)h}) \le \frac{3}{4} ((H - h) + h)$.
Разстоянието $L$ е максимално при $H - h = h$, т.е. при
$h = H/2 = 2,5 \text{ m}$  2 точки
Максималната стойност на $L$ е
$L_{max} = \frac{3}{4} H = 3,75 \text{ m}$  1 точка

---

**Задача 3.**
**А)** Съгласно принципа на суперпозицията интензитетът на полето на системата е векторна сума от интензитетите на полетата на двата точкови заряда. $\vec{E} = \vec{E_1} + \vec{E_2}$. Тъй като интензитетът на полето на точков заряд е обратнопропорционален на квадрата на разстоянието до заряда ($E \propto \frac{1}{r^2}$), то $E = 0$ при $r \to \infty$, т.е. полето е нула в безкрайно отдалечените точки от двете страни на правата *а* 0,5 точки

В отсечката между двата заряда интензитетите $\vec{E_1}$ и $\vec{E_2}$ имат еднаква посока (фиг. 2), затова сумата им не може да е нула ($\vec{E} \ne 0$) 0,5 точки

Отдясно на заряда $-2q$ полето също не може да е нула (освен на безкрайност), защото там по-големия по модул заряд $-2q$ създава по-силно поле, което не може да бъде компенсирано от полето на заряда $q$, който е и по-малък (по модул), и е по-отдалечен  1 точка

Точка с $\vec{E} = 0$ може да има само вляво от заряда $q$. За такава точка (точка А на фиг. 2)
$E = \frac{kq}{x^2} - \frac{k2q}{(L + x)^2} = 0$  0,5 точки
Това е квадратно уравнение за $x$, чийто корени са $x = L(1 \pm \sqrt{2})$. Физичен смисъл има само положителният корен
$x = L(1 + \sqrt{2}) = 2,4 \text{ m}$  1,5 точки

**Б)** Потенциалът е нула в безкрайно отдалечените точки  0,5 точки
Отдясно на заряда $-2q$ потенциалът не може да е нула (освен на безкрайност), защото там този по-голям по модул заряд създава по-голям (по модул) отрицателен потенциал, който не може да бъде компенсиран от положителния потенциал на полето на заряда $q$, защото зарядът $q$ е и по-малък (по модул), и е по-отдалечен 0,5 точки

Потенциалът е нула само в точките $B$ и $C$, разположени от двете страни на заряда $q$ (фиг. 3), които са на разстояния $x_1$ и $x_2$ от заряда $q$, 2 пъти по-малки от съответните разстояния от тези точки до заряда $-2q$ (потенциалът е правопропорционален на големината на точковия заряд и обратнопропорционален на разстоянието до него). Действително, от равенствата
$\phi_1 = \frac{kq}{x_1} - \frac{k2q}{L - x_1} = 0$ и $\phi_2 = \frac{kq}{x_2} - \frac{k2q}{L + x_2} = 0$
определяме
$x_1 = L/3 = 0,33 \text{ m}$ 1 точка и $x_2 = L = 1 \text{ m}$  1 точка

**В)** Във всички точки с нулев потенциал потенциалната енергия на пробния заряд също е нула:
$W = q_0\phi = 0$  1 точка
Точка *А*, където интензитетът на полето е нула (фиг. 2), има потенциал
$\phi_A = \frac{kq}{x} - \frac{k2q}{L + x} = - \frac{kq}{L}(\sqrt{2} - 1)^2 \approx -0,17 \frac{kq}{L}$, който е отрицателен  1 точка
Следователно в точка *А* положителният пробен заряд $q_0$ има най-малка (отрицателна) потенциална енергия
$W_{min} = q_0\phi_A = -0,17 \frac{kq_0q}{L} = -1,5 \cdot 10^{-6} \text{ J}$  1 точка