**Задача 1. Трупчета и макара**

**а)** На трупчето с маса $3m$ действа сила на триене с големина $f = kN = 3kmg$. Като отчетем посоките на всички сили, които действат на трупчетата, се получават следните уравнения от II принцип на Нютон: (1.1) $T_1 - 3kmg = 3ma$ \[0,5 т.]\, (1.2) $T_2 - T_1 + mg = ma$ \[0,5 т.]\, (1.3) $2mg - T_2 = 2ma$ \[0,5 т.]\. Като съберем трите уравнения, за да изключим силите на опън, получаваме, че ускорението $a = \frac{(1-k)g}{2} \approx 3,5 \text{ m/s}^2$. \[0,5 т.]\

**б)** От уравнението (1.1) следва, че $m = \frac{T_1}{3(a+kg)} = \frac{2T_1}{3(1+k)g} \approx 0,26 \text{ kg}$. \[1 т.]\

**в)** От (1.3) се получава, че $T_2 = 2m(g - a) = \frac{2T_1}{1-3k} \approx 3,3 \text{ N}$. \[1 т.]\

**г)** След като долната нишка е прерязана, за двете останали трупчета се изпълняват следните уравнения от II принцип на Нютон: $T_1' - 3kmg = 3ma'$ \[0,5 т.]\ и $mg - T_1' = ma'$ \[0,5 т.]\. Като съберем уравненията, ще получим: $a' = \frac{(1-3k)g}{4}$. \[0,5 т.]\ Времето от началото на движението до прерязването на нишката ще означим с $t_1 = \sqrt{\frac{4\ell}{3a}} = \sqrt{\frac{8\ell}{3(1-k)g}}$. \[0,5 т.]\ Времето от прерязването на нишката до удара с макарата ще означим с $t_2$. За $t_2$ имаме следното квадратно уравнение: $\frac{\ell}{3} = at_1t_2 + \frac{a't_2^2}{2}$. \[0,5 т.]\ След неговото решаване получаваме, че $t_2 = \frac{-at_1 + \sqrt{a^2t_1^2 + 2\ell a'/3}}{a'} = \frac{2(\sqrt{5-7k} - 2\sqrt{1-k})}{1-3k} \sqrt{\frac{2\ell}{3g}}$. \[0,5 т.]\ Окончателно получаваме, че $t = t_1 + t_2 = \sqrt{\frac{8\ell}{3(1-k)g}} + \frac{2(\sqrt{5-7k} - 2\sqrt{1-k})}{1-3k} \sqrt{\frac{2\ell}{3g}} \approx 1,1 \text{ s}$. \[0,5 т.]\

**д)** Нарастването на температурата $\Delta T = \frac{Q_1+Q_2}{3mc}$ \[0,5 т.]\, където $Q_1$ е предадената на трупчето топлина по време на хлъзгането му по повърхността, а $Q_2$ е количеството топлина, която повишава температурата на трупчето по време на удара му с макарата. По условие $Q_1 = \frac{Af}{3} = kmg\ell = \frac{2k\ell T_1}{3(1+k)}$. \[0,5 т.]\ Имаме още, че $Q_2 = \frac{3}{4}m(at_1 + a't_2)^2 = \frac{3}{4}m(a^2t_1^2 + 2\ell a'/3) = \frac{(5-7k)\ell T_1}{12(1+k)}$. \[1 т.]\ Окончателно $\Delta T = \frac{(5+k)g\ell}{24c} \approx 7,4 \text{ mK}$. \[0,5 т.]\

**Задача 2. Цилиндри с бутала**

**Част I а)** Като отчетем посоките на силите, които действат на бусталата, се получават следните две уравнения от II принцип на Нютон: (2.1) $F_1 - \pi R_1^2 \Delta p = m_1 a_1$ \[0,5 т.]\, (2.2) $\pi R_2^2 \Delta p - F_2 = m_2 a_2$ \[0,5 т.]\, където $\Delta p = p - p_0$. \[0,5 т.]\ Тъй като флуидът в цилиндрите е несвиваем, обемът между бусталата се запазва, т.е. $\pi R_1^2 \Delta s_1 = \pi R_2^2 \Delta s_2$ \[0,5 т.]\, където с $\Delta s_1$ и $\Delta s_2$ означаваме пътищата, изминати от лявото и дясното бутало, съответно. Като разделим двете страни на това уравнение на много малък интервал от време $\Delta t$, ще получим следното съотношение между големините на моментните скорости $v_1$ и $v_2$ на бусталата: $R_1^2 v_1 = R_2^2 v_2$. Оттук имаме връзка и между измененията на скоростите на двете бутала за един и същ интервал от време: $R_1^2 \Delta v_1 = R_2^2 \Delta v_2$. Това означава, че имаме същата зависимост и между големините на ускоренията на буталата: $R_1^2 a_1 = R_2^2 a_2$. \[0,5 т.]\ Заместваме $a_2$ от последното уравнение в (2.2), след което решаваме (2.1) и (2.2) спрямо $a_1$. Получаваме, че $a_1 = \frac{R_2^2(F_1 R_2^2 - F_2 R_1^2)}{m_1 R_2^4 + m_2 R_1^4} = 2,66 \text{ m/s}^2$. \[1,5 т.]\

**б)** $a_2 = \frac{R_1^2 a_1}{R_2^2} = \frac{R_1^2(F_1 R_2^2 - F_2 R_1^2)}{m_1 R_2^4 + m_2 R_1^4} = 0,43 \text{ m/s}^2$. \[1 т.]\

**в)** От уравнения (2.1) и (2.2) следва, че $\Delta p = \frac{m_1 F_2 R_2^2 + m_2 F_1 R_1^2}{\pi(m_1 R_2^4 + m_2 R_1^4)}$ \[1 т.]\. Съответно $p = p_0 + \Delta p = p_0 + \frac{m_1 F_2 R_2^2 + m_2 F_1 R_1^2}{\pi(m_1 R_2^4 + m_2 R_1^4)} = 104,6 \text{ kPa}$. \[0,5 т.]\

**Част II** Процесът, който протича с идеалния газ, е изобарен, т.е. във всеки един момент налягането му е $p_0$ и е равно на външното налягане. От закона на Шарл имаме: $\frac{V_0 + \Delta V}{T_0 + \Delta T}$ \[0,5 т.]\, където $\Delta V = Sv \Delta t$ \[0,5 т.]\, а $\Delta t$ е изминалото време след включването на нагревателя. Оттук се получава, че $\Delta T = T_0 \frac{\Delta V}{V_0} = \frac{T_0 Sv \Delta t}{V_0} = \frac{p_0 Sv \Delta t}{B}$. \[0,5 т.]\ Съответното изменение на вътрешната енергия е $\Delta U = \frac{3}{2} B \Delta T = \frac{3}{2} p_0 Sv \Delta t$. \[0,5 т.]\ От I принцип на термодинамиката имаме, че $\Delta U = Q + A = P \Delta t - p_0 \Delta V = P \Delta t - p_0 Sv \Delta t$. \[1 т.]\ Окончателно получаваме, че търсената мощност $P = \frac{5}{2} p_0 Sv = 15 \text{ W}$. \[0,5 т.]\

**Задача 3. Топчета на нишки**

**а)** При допирането на еднакви метални топчета техните заряди се разпределят поравно между тях, т.е. зарядите им след допирането са средноаритметичното на техните заряди преди да се допрат едно до друго. \[0,5 т.]\ Следователно първото топче придобива заряд $q_1 = q/2$, второто топче се зарежда до $q_2 = q/4$, а третото става със заряд $q_3 = q/8$. \[1 т.]\ Силата, която действа на средното топче, е векторна сума от силите, с които му действат останалите две топчета. \[0,5 т.]\ Получава се, че $F = \frac{k q_1 q_2}{d^2} - \frac{k q_2 q_3}{4d^2} = \frac{15kq^2}{128d^2}$. \[1 т.]\

**б)** Средната точка е на разстояние $d_1 = d_3 = 3d/2$ от крайните две топчета и на разстояние $d_2 = d/2$ от средното топче. \[0,5 т.]\ Големината на интензитета в тази точка е $E = \frac{kq_1}{d_1^2} + \frac{kq_2}{d_2^2} - \frac{kq_3}{d_3^2} = \frac{7kq}{6d^2}$. \[1,5 т.]\

**в)** Потенциалът в геометричния център на системата е алгебрична сума от потенциалите на трите заряда в тази точка: $\varphi = \frac{kq_1}{d_1} + \frac{kq_2}{d_2} + \frac{kq_3}{d_3} = \frac{11kq}{12d}$. \[1 т.]\

**г)** Условието за равновесие на крайното ляво топче е: $T_1 = \frac{kq^2}{8d^2} + \frac{kq^2}{144d^2} = \frac{19kq^2}{144d^2}$. \[1 т.]\ По аналогичен начин условието за равновесие на крайното дясно топче е: $T_2 = \frac{kq^2}{128d^2} + \frac{kq^2}{144d^2} = \frac{17kq^2}{1152d^2}$. \[1 т.]\ Отношението $\frac{T_1}{T_2} = \frac{152}{17} \approx 8,94$. \[0,5 т.]\

**д)** Големините на силите, които действат на топчетата непосредствено след прерязването на нишките, са $F_1 = \frac{kq_1 q_2}{d^2} + \frac{kq_1 q_3}{9d^2} = T_1 = \frac{19kq^2}{144d^2}$, $F_2 = F = \frac{15kq^2}{128d^2}$ и $F_3 = \frac{kq_2 q_3}{4d^2} + \frac{kq_1 q_3}{9d^2} = T_2 = \frac{17kq^2}{1152d^2}$. \[1 т.]\ Оттук следва, че големините на ускоренията са: $a_1 = \frac{F_1}{m} = \frac{19kq^2}{144md^2}$, $a_2 = \frac{F_2}{m} = \frac{15kq^2}{128md^2}$ и $a_3 = \frac{F_3}{m} = \frac{17kq^2}{1152md^2}$. \[0,5 т.]\