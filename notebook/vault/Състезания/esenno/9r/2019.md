[[Състезания/esenno/9/2018|◂ 2018]] | [[Състезания/esenno/9/2019|условия]] | [[Състезания/esenno/9/2022| 2022 ▸]]

**Решение: 1.1.** За да определим след колко време ракетата се намира на височина $h_0 = 130$ m, трябва да знаем „как“ е стигнала до тази височина. Трябва да разгледаме два случая: (1) ракетата се издига; (2) ракетата пада.
В първия случай през първата секунда (до спирането на двигателя) ракетата изминава път $y = at^2/2 = (90 \cdot 1^2/2)$ m $= 45$ m. **(0.5 т.)** След това ракетата се движи равнозакъснително с ускорение $g = 10$ m/s$^2$, начална скорост $v = at = (90 \cdot 1)$ m/s $= 90$ m/s и изминава път $y' = h_0 - y = (130 - 45)$ m $= 85$ m за време $t'$. От закона за пътя имаме $y' = vt' - gt'^2/2$, откъдето намираме времето $t' = (v \pm \sqrt{v^2 - 2gy'})/g = [(90 \pm \sqrt{90^2 - 2 \cdot 10 \cdot 85})/10]$ s $= [(90 \pm \sqrt{8100 - 1700})/10]$ s $= [(90 \pm \sqrt{6400})/10]$ s $= (9 \pm 8)$ s. **(0.5 т.)** Получаваме две възможни решения, но тъй като разглеждаме случая, когато ракетата се издига, за $t'$ трябва да изберем по-малкото време или $t' = 1$ s, **(0.5 т.)** откъдето за времето $t_0$ получаваме $t_0 = t + t' = 2$ s. **(0.5 т.)**
Когато ракетата започне да пада, отново ще има момент време, в който се намира на височина $h_0$. За да определим това време, ще използваме, че след спирането на двигателя ракетата се движи равнозакъснително с ускорение $g$ до достигане максималната височина $h_{max}$. След това започва да пада равноускорително със същото ускорение. Времето за издигане на ракетата $t_и$ от $y$ до $h_{max}$ ще е същото като времето за падане от височина $h_{max}$ до $y$. Времето $t_и$ може да определим от закона за скоростта при равнозакъснителното движение до най-високата точка от полета: $0 = v - gt_и$, откъдето определяме $t_и = v/g = (90/10)$ s $= 9$ s. **(0.5 т.)** Тогава времето за издигане от $h_0$ до $h_{max}$ ще е $t'' = t_и - t' = (9 - 1)$ s $= 8$ s. **(0.5 т.)** За $t_0$ при падане получаваме $t_0 = t + t' + 2t'' = (1 + 1 + 2 \cdot 8)$ s $= 18$ s. **(0.5 т.)**
Скоростта на ракетата и в двата случая е еднаква по големина, но противоположна по посока, може да я определим от закона за скоростта: $v_0 = v - gt' = (90 - 10 \cdot 1)$ m/s $= 80$ m/s. **(2 x 0.5 т.)**

**Решение: 1.2.** Максималната височина $h_{max}$ ще определим от закона за пътя при равнозакъснително движение (след спиране на двигателя), като използваме, че $h_{max} = y + vt_и - gt_и^2/2 = (45 + 90 \cdot 9 - 10 \cdot 9^2/2)$ m $= (45 + 810 - 810/2)$ m $= 450$ m. **(1 т.)**

**Решение: 1.3.** Ракетата пада от височина $h_{max}$ и се движи равноускорително с ускорение $g$, тогава може да запишем, че $h_{max} = v_{кр}^2/(2g)$, **(0.5 т.)** откъдето определяме $v_{кр} = \sqrt{2gh_{max}} = \sqrt{2 \cdot 10 \cdot 450}$ m/s $= 30\sqrt{10}$ m/s $\approx 95$ m/s. **(1 т.)**

**Решение: 1.4.** Ракетата пада от височина $h_{max}$ и се движи равноускорително с ускорение $g$, докато стигне на височина $h$, където започва да се движи равнозакъснително с ускорение $a'$ и начална скорост $v'$. **(0.5 т.)** Тогава трябва да е изпълнено, че: $h_{max} = v'^2/(2g) + v'^2/(2a')$ и $h = v'^2/(2a')$. **(1.5 т.)** Оттук може да определим $v'^2 = 2h_{max}a'g/(a' + g)$ или $h = h_{max}g/(a' + g) = [450 \cdot 10/(40 + 10)]$ m $= 90$ m. **(1 т.)**

---

### **стр. 2 от 3**

**Решение: 2.1.1.**
(Схеми на електрически вериги)
За първата верига може да запишем $\mathcal{E} = R_0 I_0 + U_{01} + U_{02}$, където $I_0 = U_{01}/R_1$, или:
$\mathcal{E} = U_{01}R_0/R_1 + U_{01} + U_{02}$. **(0.8 т.)** (1)
За втората верига може да запишем $\mathcal{E} = R_0 I_1 + U_1$, където $I_1 = U_1/R_1$, или:
$\mathcal{E} = U_1 R_0/R_1 + U_1$. **(0.8 т.)** (2)
От равенство (2) изразяваме $R_0/R_1 = (\mathcal{E} - U_1)/U_1$, заместваме в (1) и получаваме напрежението на източника:
$\mathcal{E} = U_1 U_{02}/(U_1 - U_{01}) = [6 \cdot 4.5/(6 - 3)]$V $= 9$ V. **(1 т.)** (3)

**Решение: 2.1.2.** Аналогично на предното подусловие за последната верига можем да запишем равенства еквивалентни на (1) и (2):
$\mathcal{E} = U_{02}R_0/R_2 + U_{01} + U_{02}$. **(0.5 т.)** (4)
$\mathcal{E} = U_2 R_0/R_2 + U_2$. **(0.5 т.)** (5)
Този път от (5) изразяваме $R_0/R_2 = (\mathcal{E} - U_2)/U_2$, заместваме в (4) и получаваме напрежението върху резистора $R_2$:
$U_2 = \mathcal{E} U_{02}/(\mathcal{E} - U_{01}) = [9 \cdot 4.5/(9 - 3)]$ V $= 6.75$ V. **(1 т.)** (6)

**Решение: 2.2.** Като запишем закона на Ом за двете вериги, получаваме:
$I_1 = \mathcal{E}/(R_0 + R_1)$ и $I_2 = \mathcal{E}/(R_0 + R_2)$. **(2 т.)** (7)
Оттук може да определим съпротивлението $R_0$ и напрежението $\mathcal{E}$:
$R_0 = (I_2 R_2 - I_1 R_1)/(I_1 - I_2) = 0.5$ k$\Omega$ и $\mathcal{E} = I_2 I_1 (R_2 - R_1)/(I_1 - I_2) = 6$ V. **(2 т.)** (8)
За тока през амперметъра получаваме:
$I = \mathcal{E}/R_0 = I_2 I_1 (R_2 - R_1)/(I_2 R_2 - I_1 R_1) = 12$ A. **(1 т.)** (9)

---

### **стр. 3 от 3**

**Решение: 3.1.1.**
(Геометрична чертеж с огледало и човек)
Ще използваме следните означения: $AC = H - h$ – човек (т. $C$ е началото на шапката и определя положението на очите на човека); $CF = h$ – шапка; $BE = D$ – огледало. Образът на човека е от дясната страна на огледалото, намира се на същото разстояние и има същата големина като човека. **(0.5 т.)**
Човекът вижда само себе си и шапката, така че може да разгледаме два лъча. Първият започва от т. $A$, отразява се от долната страна на огледалото (т. $B$) и достига до очите на човека (т. $C$). Вторият започва от горната част на шапката (т. $F$), отразява се от огледалото (т. $E$) и стига до очите на човека. Тъй като за всеки от лъчите ъгълът на падане е равен на ъгъла на отражение, то $\Delta ABC$ и $\Delta CEF$ са равнобедрени. Височината към основата на равнобедрения триъгълник е и нейна медиана, тогава може да запишем, че $BE = AC/2 + CF/2 = (H - h)/2 + h/2 = H/2$, откъдето получаваме, че $D = H/2 = 1$ m. **(2 т.)**
От чертежа се вижда, че височината, на която се намира огледалото е $d = H - D - h/2 = H - H/2 - h/2 = (H - h)/2 = 85$ cm. **(0.5 т.)**
Отговорите, които получаваме не зависят от разстоянието между човека и огледалото. При така поставената задача няма ограничение за разстоянието между човека и огледалото. **(0.5 т.)**

**Решение: 3.1.2.** Ако огледалото се намира на същата височина от пода, за да не се вижда шапката, горният край на огледалото трябва да е на нивото на очите на човека. **(1 т.)** В този случай височината на огледалото трябва да е $D' = D - h/2 = H/2 - h/2 = (H - h)/2 = 85$ cm. **(1 т.)**

**Решение: 3.2.**
(Чертеж на вдлъбнато огледало и предмет)
Ще използваме следните означения: $AB = H$, $AC = p$, $EC = q$, $OC = R$, $EF = h$. **(0.5 т.)**
Построяваме образа на предмета, като разглеждаме два лъча. Първият от горния край на предмета т. $B$, който се отразява във върха на огледалото – т. $C$, при това ъгълът на падане е равен на ъгъла на отражение. След отражението лъчът минава през т. $F$. Вторият лъч отново започва от т. $B$, минава през центъра на огледалото т. $O$, отразява се от огледалото и се връща обратно. Пресечната точка на двата лъча е т. $F$. **(2 т.)** От подобните триъгълници $\Delta AOB \sim \Delta EOF$ може да запишем $AO/AB = EO/EF$ или $(p - R)/H = (R - q)/h$, откъдето $h = H(R - q)/(p - R) = [20 \cdot (40 - 28)/(70 - 40)]$ mm $= 8$ mm. **(1 т.)**