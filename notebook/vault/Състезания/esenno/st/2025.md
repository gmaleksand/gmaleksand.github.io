**Задача 1. Електростатика**

Част 1: Равновесие в статични полета \[4,9 т.\]

Естествен въпрос е дали може да се постави заряд в устойчиво равновесие в някакво
електростатично поле. Отговорът е добре известен - теоремата на Ирншоу.

а) Докажете теоремата, която гласи, че не съществуват положения на устойчиво
равновесие за даден произволен заряд в електростатично поле. \[1,3 т.\]
Оказва се, че теоремата на Ирншоу е приложима и за дипол с фиксирано направление
(например винаги насочен по оста x), поставен във външно електростатично поле.

б) Като използвате резултата от предната подточка, докажете теоремата на Ирншоу и за
дипол с фиксирана ориентация. \[1,6 т.\]
Когато малко тяло, съставено от диелектричен материал, се постави във външно
електростатично поле $\vec E_{ext}$, то се поляризира и може да се моделира като точков дипол с
диполен момент $\vec P = \alpha\vec E_{ext}$ за $\alpha = \beta\varepsilon_0 \chi$, където $\alpha$ е поляризуемостта на тялото, $\chi$ = $\varepsilon_r - 1$ е диелектричната възприемчивост, а $\beta$ е величина зависеща от формата и размерите на тялото.

в) Определете потенциалната енергия W на такова тяло, изразена чрез външното поле $\vec E_{ext}$ и поляризуемостта му $\alpha$. \[0,7 т.\]
Оказва се, че теоремата на Ирншоу е приложима и за малки тела, съставени от диелектричен
материал - такива тела се намират в неустойчиво равновесие, независимо от направлението
на отместване от равновесие.

г) Важи ли теоремата на Ирншоу за малки тела, съставени от магнитни материали?
Възможна ли е магнитна левитация? \[1,3 т.\]

Част 2: Трептения \[5,1 т.\]

Тънък неподвижен непроводящ пръстен с радиус R е зареден равномерно със заряд q. Точков
заряд q с маса m е поставен в центъра на пръстена. Системата се намира във вакуум, далеч
от други тела. Оста на пръстена съвпада с оста z, като z = 0 съвпада с равнината на пръстена,
r е разстоянието до оста, а $\theta$ е азимуталният ъгъл, т.е. изпозвани са цилиндрични координати.

д) Намерете електричното поле $\vec E (r, \theta, z)$, създадено от пръстена, в близост до центъра.
Отговора дайте във вида $\vec E = (E_r , E_\theta , E_z )$, изразени чрез r, z, $\theta$ и други известни
константи от условието, като $r, z \ll R$. \[1 т.\]

е) Малко отклонение в кое направление (радиално по r или вертикално по z) води до
хармонично трептене? Намерете периода T на тези трептения. Покажете, че
равновесието в центъра е неустойчиво. \[0,5 т.\]

В центъра на полубезкраен плосък "кондензатор" с ширина l и разстояние между плочите d
е поставена малко тяло, съставено от диелектричен материал, с поляризуемост $\alpha$ и маса m
(положение 1 на фиг.1). Плочите на кондензатора приемете за непроводящи и равномерно
заредени с повърхнинна плътност на заряда съответно +$\varphi$ и *$\varphi$.

![](Resources/2025_1.png)

ж) Определете периода на малки трептения на частицата в хоризонтално направление.
Отговора изразете чрез $\varepsilon_0$ , $\alpha$, $\varphi$, m, l, d. Приемете, че $l \gg d$. \[1,6 т.\]
Тялото е поставено на единия край на кондензатора, равноотдалечено от двете плочи
(положение 2 на фиг. 1).

з) Определете големината и посоката на силата $F$, действаща на тялото. Отговора изразете
чрез $\varepsilon_0$ , $\alpha$, $\varphi$, l, d. \[0,5 т.\]

В началния момент тялото е в покой на единия край на кондензатора (положение 2 на фиг. 1).

и) Ако $l \gg\gg d$, определете периода на възникналите трептения. Отговора изразете чрез
$\varepsilon_0$ , $\alpha$, $\varphi$, m, l, d. \[1,5 т.\]
Полезна математика:

Разложение по ред на Маклорен: $f(x) \approx f(0) + f'(0)x + \frac{1}{2} f''(0)x^2$
$\frac{d}{dx}(\arctan x) = \frac{1}{1+x^2}$

**Задача 2. Рентгенови лъчи**

![](Resources/2025_2.jpeg)

На 8. ноември 1895 г. Вилхелм Рьонтген наблюдавал за пръв път
наречените на негово име рентгенови лъчи. По-късно той прави и първата
рентгенова снимка на ръката на жена си, която заявява, че е видяла
смъртта, когато я вижда за пръв път.
Рентгеновите лъчи (още известни като Х-лъчи) са тип електромагнитна
(ЕМ) радиация с дължина на вълната от 0,01 nm - 10 nm, която намира
широко приложение в днешно време. В тази задача ще бъдат разгледани
различни начини за получаване на рентгеново лъчение.

Част 1: Катодно-лъчева тръба \[0,7 т.\]
Рьонтген използва катодно-лъчева тръба, когато наблюдавал за пръв път рентгеновите лъчи.
При нея отделени от анода електрони се ускоряват от ускоряващо напрежение U и се
"забиват" в катода. При това, електронът изпитва голямо забавящо ускорение и следователно
излъчва ЕМ лъчение, наречено спирачно лъчение (Bremsstrahlung). Полученият спектър на
това лъчение има рязка граница при някаква минимална дължина на вълната $\lambda$min .

а) Намерете минималната дължина на вълната $\lambda_{\min}$ . Определете минималното
ускоряващо напрежение $U_{\min}$ , при което се наблюдават рентгенови лъчи. \[0,6 т.\]

б) Кохерентно ли е полученото по този начин лъчение? \[0,1 т.\]

Част 2: Лазер на свободни електрони (Free Electron Laser - FEL) \[6,3 т.\]

![](Resources/2025_3.jpeg)

Лазерът на свободни електрони е един от найшироко използваните методи за генериране на
къси интензивни кохерентни лазерни импулси
на рентгенови лъчи с регулируема дължина на
вълната. Той се състои от източник на
електрони, линеен ускорител на електрони и
т.нар. ондулатор (undulator).
Eдин тип ондулатор, с дължина L, се състои от две успоредни последователности от магнити
с редуваща се ориентация. Така се получава напречно магнитно поле, чиято индукция се мени
приблизително синусоидално по дължината на ондулатора:
$$\vec B (z) = B_0 \sin(k_u z) \vec e_y ,\quad k_u = 2\sigma/\lambda_u$$


където $\lambda_u$ e пространственият период на подредбата от магнити в ондулатора (разстоянието между два последователни магнита с еднаква ориентация). Въвежда се параметър на ондулатора $K = \frac{eB_0}{m_e ck_u}$.

Линейният ускорител ускорява електроните до състояние с Лоренцов фактор1 $\gamma_0 \gg 1$, които
преди да навлязат в ондулатора имат скорост, насочена под ъгъл спрямо оста на ондулатора
(оста z). Така под въздействието на магнитното поле в ондулатора, електроните се движат
надлъжно по оста z, като извършват и напречно трептеливо движение около нея.

в) Определете зависимостта на скоростта на електроните vx (z), vz (z) вътре в ондулатора.
Определете средната скорост v̅z на движение по оста z. Отговорите изразете чрез
K, $\gamma_0$ , $k_u$ , z. \[1 т.\]
Трептеливото движение на електроните води и до излъчване на ЕМ вълни. ЕМ поле на тези
вълни извършва работа върху тези електрони, което обуславя механизма за обмен на енергия
между електроните и лъчението, т.е. така се получава и усилването на лъчението.

г) С каква поляризация ще бъде полученото лъчение? \[0,2 т.\]

Нека някъде в ондулатора вече се е генерирало ЕМ лъчение с кръгова честота $\omega$ и дължина
на вълната $\lambda_w$ , като амплитудата на вектора на електричното поле е $E_0 \ll cB_0$, т.е.
$E(z, t) = E_0 \sin(k_w z - \omega t + \varphi_0 )$, където $\varphi_0$ е някаква начална фаза и $k_w > 0$.
д) Намерете моментната мощност $P(z, t)$ на силата в момент от време $t$, с които това ЕМ
лъчение действа на даден електрон намиращ се в точка z. Отговорът изразете, чрез
$\theta_\pm = (kw \pm ku )z - \omega t + \varphi_0$ - това са сборът и разликата на фазите на ЕМ вълната и
магнитното поле. \[1 т.\]

$^1$ Лоренцов фактор $\gamma = 1/\sqrt{1 - (\frac{v}{c})^2}$

е) Като приемете, че $v_z = \bar v_z = const$., намерете средната отдадена от електрона енергия
за единица изминато разстояние $l$ в ондулатора $\displaystyle \langle \frac{dE}{dz} \rangle = \frac{\Delta E}{l}$. Резултата изразете, чрез $\theta_{\pm,0} = \theta_{\pm}(z_0)$ и $\Delta\theta_\pm = \theta_\pm (z_0 + l) - \theta_{\pm,0}$. \[0,8 т.\]

ж) При фиксирани параметри на ондулатора и навлизащите електрони, се наблюдава
резонансно поведение в увеличението на лъчение с дължина на вълната $\lambda$w = $\lambda$r .
Изразете $\lambda_r$ чрез $\lambda_u$ , $\gamma_0$ , K, като приемете, че $\gamma_0 \gg 1$. \[1 т.\]

з) Колко трябва да бъде ускоряващото напрежение $U$ в линейният ускорител на FEL с
ондулатор с $\lambda_u = 68\ \mathrm{mm}$ и $B_0 = 1.3\ \mathrm{T}$, за да се получи лазерно лъчение в областта на
мекия рентген ($\lambda_w \sim 1\ \mathrm{nm}$)? \[0,2 т.\]

![](Resources/2025_4.png)

По време на работата на такъв лазер, се
наблюдава явлението microbunching, при което
електроните се сгъстяват на места и разреждат на
други, като по този начин се разделят на
групички, които се разпространяват в ондулатора.
Така се постига кохерентността на лъчението.

и) Покажете, че при $\lambda_w = \lambda_r (\lambda_u , \gamma_0 , K)$ електрон, преминаващ през ондулатора, има
следните уравнения на движение:

$$\frac{d\theta}{dz} = 2k_u\eta\quad\frac{d\eta}{dz} = \frac{KE_0e}{2\gamma_0^2mc^2}\sin\theta$$

където $\theta = \theta_\pm$ и $\eta = \frac{\gamma(z)}{\gamma_0}-1$ носят информация за положението и скоростта на електрона. Приемете, че $\eta\ll 1$. \[0,8 т.\]

й) С помощта на класическа механична аналогия, опишете качествено движението на
електроните през ондулатора спрямо ЕМ лъчение. Покажете, че електроните се
струпват около точки с $\theta$ = $\theta_{bunch}$ и определете разстоянието $\lambda$ между два съседни
bunch-а. \[1,3 т.\]

Част 3: Генериране на високи хармоники \[3 т.\]

Лазерът на свободни електрони е ефективен метод за генериране на кохерентна рентгенова
светлина, но същевременно представлява един огромен уред, който употребява и много
енергия. Съществува и друг метод за генериране рентгенов лазер с помощта на нелинейния
оптичен процес на генериране на високи хармоники. В тази област има и българска следа в
лицето на проф. Теньо Попминчев и неговия екип, чиято работа на практика направи този
подход прагматичен.
Генерирането на високи хармоники е нелинеен процес на взаимодействие на среда с лъчение
с висока интензивност. При такова взаимодействие се поражда и светлина с честоти, кратни
на фундаменталната честота f (честотата на падащото монохроматично лъчение).
Генерираната светлина с честота nf наричаме n-та хармоника (n \sum \mathbb N).

![](Resources/2025_5.png)

Да разгледаме монохроматично лъчение с кръгова честота $\theta$ и
висок интензитет I, попадащо в среда от разреден благороден
газ или водород. В този случай генерирането на високи
хармоники се описва добре от т.нар. 3-стъпков модел:
1) Под въздействието на електричното поле на лъчението, електрон от външната обвивка на атом от газа тунелира. Така този атом претърпява тунелна йонизация. Приема се, че електронът се появява в покой непосредствено до точковия йон и че от този момент нататък той може да се счита за свободен.
2) Под действието на осцилиращото електрично поле на лъчението, свободният електрон бива ускорен надалеч от йона и след това ускорен обратно към йона.
3) Когато електронът отново стигне йона, те рекомбинират и се получава първоначалният неутрален атом, при което се отделя 1 фотон.
Добре е да се отбележи, че процесът описан горе започва с тунелната йонизация на електрон, която може да стане по всяко време, независимо от фазата на лъчението в този момент.

к) Оценете минималната интензивност $I_{\min}$ на лазерното лъчение, при която е приложим
моделът. Известно е, че връзката между амплитудата на интензитета на електричното
поле и интензитета на светлината е $I = \frac12 c\varepsilon_0 E^2$ . Приемете, че газът е водород. \[0,5 т.\]

л) Обяснете защо процесът на генерация на високи хармоники е неефективен, ако
задвижващото лазерно лъчение е елиптично поляризирано. \[0,4 т.\]
При трептене на заредена частица със заряд $q$ и маса $m$ в хармонично електрично поле
$E(t) = E_0 \cos \omega t$, се въвежда величината *пондеромоторен потенциал* $U_p$ , който се дефинира
като средната кинетична енергия на този заряд.

м) Изразете $U_p$ чрез $m$, $q$, $\omega$, $E_0$ . \[0,4 т.\]

н) Покажете, че максималната енергия на фотон от генерираните високи хармоники при
описаният процес е $\varepsilon_{\max} U_i + \kappa U_p$ , където $U_i$ е йонизационният потенциал на
външния електрон, и определете $\kappa$ с точност до 1 знак след десетичната запетая. \[1,5 т.\]

![](Resources/2025_6.jpeg)

о) Като използвате данните от фигурата, определете
приблизително интензитета $I$ на използваните
лазерни импулси. Известно е, че йонизационният
потенциал за аргона е 15.8 eV. \[0,2 т.\]
Упътване: Разполагате с помощна графиката на функцията $y = \cos x$, както и със
спомагателна ос при $x = 2$, която е разграфена така, че точка с надпис $a$, е с координати
$(2, \cos(a) + \sin(a) (a - 2))$. Можете да използвате тази графика за построяване на
допирателни към $y = \cos x$.
Ако се наложи да чертаете графика, може да използвате празното пространство на помощната
графика.

Полезна математика:

За $x \ll 1:\quad(1 + x)^\alpha = 1 + \alpha x$

**Задача 3. Физика на ядрото**
Атомното ядро е съставено от протони и неутрони. Въпреки кулоновото отблъскване
между протоните, ядрото остава свързано благодарение на *остатъчното силно ядрено*
*взаимодействие*. Както електромагнитното взаимодействие си има своята частица
преносител - фотонът, така и това взаимодействие има своята частица преносител - *пион* ($\pi$).
За разлика от фотона, пионът има ненулева маса, което обяснава близкодействието на това взаимодействие.

а) Ако масата на пиона е $m_\pi = 135\ \mathrm{MeV}/c^2$, оценете радиуса $r_\pi$ на действие на
остатъчното силно ядрено взаимодействие. \[0,9 т.\]

Както е известно, масата на ядрото не е равна на сумата от масите на съставящите го частици.
Разликата се нарича масов дефект.

б) Изразете масовия дефект $\Delta m = m_\text{я} - (Zm_p + Nm_n )$ чрез енергията на свързване на
ядрото $E_\text{св} > 0$. \[0,3 т.\]

За да даде количествено обяснение на този дефект, през 1930 г. Георги Гамов предлага *капков модел*, според който ядрото се разглежда като капка от еднородна, несвиваема, равномерно заредена течност.

в) Покажете, че радиусът на ядрото се дава от R = r0 A1/3 . Пресметнете r0 , ако е известно,
че $R(^{210}_{84}\mathrm{Po}) = 7.2\ \mathrm{fm}$. \[0,4 т.\]

През 1935г. Карл Вайцзекер получава полуемпиричната формула, базирана на този модел,
която добре описва енергията на свързване на средни и тежки ядра. Тя включва 4 основни
члена - обемен ($E_V$ ), повърхнинен ($E_S$ ), Кулонов ($E_C$ ) и асиметричен ($E_A$ ):
$$E_\text{св} = E_V + E_S + E_C + E_A = a_V f_V (Z, A) - a_S f_S (Z, A) - a_C f_C (Z, A) - a_A\frac{(N-Z)^2}{A}$$

където функциите $f_{V,S,C} (Z, A)$ са от вида $Z^\alpha A^\beta$ .
Обемният и повърхнинният терм са потенциалните енергии на остатъчното ядрено
взаимодействие. Това взаимодействие е еднакво силно за протоните и неутроните. В този
модел нуклоните на практика взаимодействат само със своите преки съседи, което е
аналогично на взаимодействието на молекулите в една течност. По тази причина и тук се
наблюдава явление подобно на повърхностното напрежение.

г) Имайки предвид полученото досега, аргументирайте се защо е добро приближение да
се смята, че само съседните нуклони си взаимодействат чрез ядреното взаимодействие. \[0,8 т.\]

д) Намерете $f_V (Z, A)$ и $f_S (Z, A)$. \[1,2 т.\]
Кулоновият член представлява електростатичната потенциална енергия на ядрото.

е) Намерете $f_C (Z, A)$. Намерете и изчислете $a_C$ . Стойността представете в MeV. \[1,7 т.\]
Оттук нататък приемете $a_V = 15.8\ \mathrm{MeV}$, $a_S = 18.3\ \mathrm{MeV}$, $a_C = 0.71\ \mathrm{MeV}$, $a_A = 23.2\ \mathrm{MeV}$.
Мярка за стабилността на ядрата е средната енергия на свързване за нуклон, т.е. Eсв /A.

ж) Намерете Z за най-стабилно ядро с дадено масово число A. Покажете, че за леките
елементи Z = N, а за тежките Z < N и дайте качествено обяснение за това. \[0,7 т.\]

з) Оценете поредният номер Z и масовото число A на най-стабилните ядра. \[0,9 т.\]

През 1938 г. Отто Фриш и Фриц Щрасман наблюдават разпад на уран (Z = 92) до барий
(Z = 56) и криптон (Z = 36) след бомбардиране с бавни неутрони. До тогава се е смятало за
невъзможно да се отцепят толкова големи парчета от ядрото - особено от бавни неутрони. В края на същата година Лиза Майтнер (родена на 9. ноември) и Отто Хан обясняват процеса чрез капковия модел като следствие от предизвиканото от неутрона разтрептяване на капката и последващото ѝ разделяне.

и) Като разгледате слабо деформирано ядро по капковия модел, покажете, че за ядра с
$Z^2 /A \gtrsim C$ сферичната капка е в неустойчиво равновесие и ядрото спонтанно се разпада.
Изразете критичната стойност C чрез $a_S$ и $a_C$ и я изчислете. Пренебрегнете
асиметричния член в полуемпиричната формула. \[2,4 т.\]

й) Разпада ли се спонтанно $^{235}_{92}U$ според този модел? \[0,2 т.\]

Разпадът на уран-235, предизвикан от неутрон, е $n + ^{235}_{92}\mathrm{U} \rightarrow ^{141}_{56}\mathrm{Ba} + ^{92}_{36}\mathrm{Kr} + 3n$ .

к) Определете енергията $Q$, която се e отделила при детонацията на атомната бомба "Little
Boy" (Хирошима). Известно е, че само 0.9 kg уран-235 е претърпял разпад. Отговора
представете в единици килотон тротил kt, където $1\ \mathrm{kt} = 4.2 \cdot 10^{12}\ \mathrm J$. Пренебрегнете
енергията на отделилите се неутрони. \[0,5 т.\]

*Забележка:* Бомбата всъщност е имала общо 51kg уран-235!!!

*Полезна математика:*

$$\text{За } x \ll 1: \quad (1+x)^\alpha \approx 1 + \alpha x + \frac{\alpha(\alpha-1)}{2} x^2$$
$$\arcsin x \approx x + \frac{x^3}{6} + \frac{3x^5}{40}$$

Енергия на равномерно зареден елипсоид $\displaystyle\left(a=b<c; e = \sqrt{1 - \frac{a^2}{c^2}}\right)$
$$W = \frac{3kQ^2}{5\sqrt[3]{a^2c}} (1 - e^2)^{\frac{1}{6}} \frac{\arcsin e}{e}$$

Площ на елипсоид $\displaystyle\left(a=b<c; e = \sqrt{1 - \frac{a^2}{c^2}}\right)$:
$$S = 2\pi (a^2c)^{\frac{2}{3}} \left[ (1 - e^2)^{\frac{1}{3}} + \frac{\arcsin e}{e(1 - e^2)^{\frac{1}{6}}} \right]$$

![](Resources/2025_8.svg)