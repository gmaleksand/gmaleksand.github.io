Задача 1. Развиване на кабел

![](Resources/2009_1.svg)

 На идеално гладка хоризонтална плоскост лежи малка шайба с маса M ,
свързана с дълъг, тънък и безмасов кабел с дължина L0 , другият край на който е
свързан с вертикален цилиндричен стълб с радиус R (Фигура 1). Първоначално
кабелът е изцяло намотан върху цилиндъра, но започва да се развива, когато на
шайбата й се предава начална скорост V0 .

а) Запазва ли се моментът на импулса на шайбата и ако не, кой е законът
който се запазва? Защо? \[2т\]
б) Намерете за колко време кабелът изцяло ще се развие от цилиндъра. \[3т\]
в) Намерете уравнението на движение от гледна точка на обобщения ъгъл$\theta$
на завъртане, спрямо началното положение (Фигура 1), като функция на
времето. \[4т\]
г) Какво ще се случи, когато кабелът изцяло се развие, ако той е достатъчно
здрав и добре закрепен към цилиндъра? \[1т\]

Задача 2. Съотношение за неопределеност
 Съотношението за неопределеност позволява много често да се правят
бързи оценки, без да се търси точно решение на разглежданите задачи. По-често
съотношението за неопределеност се дава за импулса и координатата ( $\Delta$P$\Delta$x $\geq$ ),
но понякога е удобно да се използва съотношението за неопределеност между
енергията и интервала време ( $\Delta$E$\Delta$t $\geq$ ). Използвайки съотношението за
неопределеност между енергията и интервала време, решете следващите
подточки:

а) Намерете масата на преносителя на силното взаимодействие (в електрони
маси). За целта считайте, че радиусът на действие на силното взаимодействие е
$R\sim 10^{-15}$ m, а скоростта, с която се движи преносителят на силното взаимодействие,
е от порядъка на скоростта на светлината. \[3т\]
б) Ако приемете, че масата на преносителя на гравитационното взаимодействие
(гравитона) е нула, и че скоростта, с която се движи преносителят на
гравитационното взаимодействие е от порядъка на скоростта на светлината, то
намерете радиуса на действие на гравитационното взаимодействие \[3т\].
в) Когато става дума за точността, с която законът на Кулон установява
зависимостта на електричната сила F от разстоянието r между зарядите, той
обикновено се записва във вида:
 qq
 F = k 12+ n2
 r
и се търси горна граница за поправката n. Косвената проверка на закона на Кулон
се опира на едно от важните следствия на квантовата електродинамика: фотонът,
посредник при електромагнитните взаимодействия, е безмасова частица, само ако
поправката n в знаменателя на закона е нула, т. е. ако електричната сила е точно
обратно пропорционална на квадрата от разстоянието между зарядите.
Използвайки съотношението за неопределеност на енергията и интервала
време, определете по порядък точността, с която експериментално може да
се провери минималната възможна горна граница на масата на фотона \[4т\], и
следователно косвено да се намери максималната точност, с която може да се
определи закона на Кулон.
Фундаментални физични величини:
 - скоростта на светлината във вакуум, c = 3,00.108 m / s ;

 - редуцирана константа на Планк, $=\frac{ h}{ 2\pi}=$ 1, 05.10-34 J.s;

 - масата на електрона me = 9,11.10 kg ;
 -31


 - възрастта на Вселената 1010 години.

Задача 3. Материали с отрицателен показател на пречупване
 Особено модерно в последното десетилетие е създаването на така
наречените метаматериали. Това са изкуствени материали, проектирани да имат
свойства, които не са достъпни в природата. Един типичен пример за
метаматериал, е материал с едновременно отрицателна диелектрична и магнитна
проницаемост. Като следствие, такъв материал има и отрицателен показател на
пречупване.
а) Продължете хода на лъча от Фигура 2 и кажете на колко е равен ъгълът на
пречупване, ако средата отляво на равнината на падане, е въздух с показател на
пречупване n = 1 , а отдясно средата е метаматериал с показател на пречупване
n = -1. \[2т\]

![](Resources/2009_3.svg)

б) Плоско паралелна пластина с дебелина d е направена от метаматериал с
показател на пречупване n = -1 и е поставена във въздух с показател на
пречупване n = 1 . Във въздуха, на разстояние l ( l < d ) от първата стена на
пластината, е поставен предмет (Фигура 3). Покажете, че пластината създава
два реални образа на предмета, единият от които е вътре в самата пластина,
а другият е от другата й страна. Прави или обърнати са двата образа? \[2т\]

в) За предишната подточка намерете разстоянието на образите до втората
стена на пластината \[2т\].
г) За материали с отрицателен показател на пречупване е известно, че векторът на
Пойнтинг (векторът, който показва посоката на енергийния поток - посоката на
разпространение на светлината) и вълновият вектор (векторът, който показва
посоката на импулса) имат противоположни посоки, докато за материали с
положителен показател на пречупване, векторът на Пойнтинг и вълновият вектор
имат еднакви посоки.
В някои практики се използват среди, които са с отрицателен показател на
пречупване за честота$\omega$, и едновременно с това имат положителен показател на
пречупване за честота 2$\omega$ .
Определете посоката на фотон с честота 2$\omega$ , роден от сливането на два
фотона с честоти$\omega$(разпространяващи се в една посока) в такава среда. \[4т\]



 3
