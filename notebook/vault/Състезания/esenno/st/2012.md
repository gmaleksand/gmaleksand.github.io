[[Състезания/esenno/st/2011|◂ 2011]] | [[Състезания/esenno/st-r/2012|решения]] | [[Състезания/esenno/st/2013| 2013 ▸]]

**Задача 1. Люлееща се шамандура**
 Шамандура е съставена от еднородно кълбо с радиус R и плътност $\rho$ , като радиално
на кълбото е прикрепена неподвижно пръчка с дължина l и маса, равна на масата на кълбото,
както е показано на Фигура 1. Шамандурата плава в морска вода с плътност $\rho$ 0 . Плътността
на пръчката е по-голяма от $\rho$ 0 , а обемът й може да се пренебрегне.
 а) Получете уравнение за стойността на ъгъла $\alpha$ (виж Фигура 1), когато шамандурата
е в състояние на равновесие. Пространственият ъгъл при върха на изобразения сферичен
сектор е равен на 2$\pi$ (1 - cos $\alpha$ ) . \[3т\]
 б) Намерете периода на малките вертикални трептения на шамандурата около
равновесното й положение. Отговорът зависи от дадените величини и ъгъла $\alpha$ . Приемете, че
ефективната маса на шамандурата е с 1/3 пъти по-голяма от масата й поради увличането на
морската вода при движението на шамандурата. \[3т\]
 в) Пресметнете периода на трептенията на пръчката, ако е отклонена на малък ъгъл от
вертикалата. Да се счита, че шамандурата се люлее около ос, минаваща през центъра на
кълбото. \[4т\]

**Задача 2. Електрични квадруполи**
 Нека са дадени три заряда с големини + e , - 2e и + e , разположени на разстояние d
един от друг и лежащи на една права. Конфигурацията от заряди не притежава сумарен
електричен заряд и диполен момент, а се характеризира с квадруполен момент.
 а) Намерете приближен израз за потенциала U на разстояние r >> d от централния
заряд ( - 2e ) по правата, свързваща зарядите. \[2т\]
 б) Приблизително на колко е равен интензитетът E на разстояние r >> d от
централния заряд по правата, свързваща зарядите. \[2т\]
 в) Намерете по аналогичен начин потенциала U на разстояние r >> d от централния
заряд по правата, перпендикулярна на правата, свързваща зарядите. \[1т\]
 г) Колко е приблизителната стойност на интензитета E на разстояние r >> d от
централния заряд по правата, перпендикулярна на правата, свързваща зарядите? \[2т\]
 д) Оценете силата F , с която си взаимодействат два еднакви квадрупола от вида
описан по-горе, ако лежат на една и съща права и централните им заряди се намират на
разстояние r >> d . \[2т\]
 е) Нека на разстояние r >> d от централния заряд на гореописания квадрупол по
посока на правата, свързваща зарядите, е разположена (перпендикулярно на правата) заземена
проводяща равнина. Намерете приближен израз за силата, с която си взаимодействат
квадруполът и равнината. \[1т\]

Полезни приближения ( x << 1 ):
$$\frac{1}{1+x}\approx1-x+x^2;\ \frac{1}{(1+x)^2}\approx1-2x+3x^2;\ \sqrt{1+x}\approx1+\frac{x}{2};$$
$$\tan x\approx x;\ \cos x\approx`-\frac{x^2}{2};\ \frac{1}{(1+x)^4}\approx1-4x+10x^2.$$

**Задача 3. Разпад на K + -мезон**
 Част 1. Две частици се движат с релативистки скорости по взаимно перпендикулярни
направления. Частиците имат импулси p1 , p2 и пълни енергии E1 , E2 . Ако частиците са
единствен продукт при разпада на трета частица, намерете:
 а) нейната маса в покой m0 ; \[2т\]
 б) скоростта й v ; \[1т\]
 в) нейното направление на движение. \[1т\]
 Част 2. K + -мезон в покой се разпада на $\pi$ + -мезон и $\pi$ 0 -мезон. $\pi$ + -мезонът се разпада
на $\mu$ -мезон и неутрино. Като използвате, че mK = 493.7 MeV / c 2 , m$\pi$ + = 139.6 MeV / c 2 , m$\pi$ 0
= 135 MeV / c 2 , m$\mu$ = 106 MeV / c 2 , m$\nu \approx$ 0 MeV / c 2 , да се намери:
 а) каква е максималната пълна енергия Emax на крайния $\mu$ -мезон; \[3т\]
 б) каква е минималната му пълна енергия Emin ? \[3т\]
