[[Състезания/esenno/12/2022|◂ 2022]] | [[Състезания/esenno/12r/2023|решения]] | [[Състезания/esenno/12/2024| 2024 ▸]]

Задача 1. Зависимостта на показателя на пречупване n от дължината на
вълната $\lambda$ с добра точност се описва от формулата на Коши:
$$ n(\lambda) = A + B / \lambda^2 ,$$
 където A и B могат да се получат чрез обработка на експериментални данни.В таблицата вдясно има измерени стойности на показателя на пречупване на
бариево стъкло (N-BAF10) за различни дължини на вълната.

1.1. Използвайте формулата на Коши - (1.1) и получете подходяща линейна зависимост, от която да може да се определят A и B. (1 т.)

1.2. Направете таблица, в която да попълните стойностите за променливите от подусловие 1.1. и начертайте получената зависимост на предоставения лист хартия. Стойностите в таблицата трябва да са закръглени, така че да отговарят на точността, която може да получите от графиката. (5 т.)

1.3. Като използвате линейната графика от подусловие 1.2. пресметнете A и B. Опишете как сте получили съответните стойности. (4 т.)

Задача 2. Единият край на тръба с вътрешен диаметър d е запушен, а другият ѝ край е затворен с гумена тапа. Диаметърът на тапата, когато тя е извън тръбата, е D (D A d). Дължината на тръбата е L, а тази на тапата l (L Q l). Нека означим с $\Delta$D\ D относителната деформация на тапата, където $\Delta$D е изменението на диаметъра на тапата когато тя е деформирана, за да влезе в тръбата. Да въведем и величината нормално еластично напрежение $\tau$ , като нормалната сила, действаща на единица площ. Известно е, че относителната деформация е пропорционална на нормално еластично напрежение:
$$ \Delta D/ D =-\alpha\tau, \tag{2.1}$$
където $\alpha$ е известна константа характерна за материала, който деформираме (в случая гума). Тапата може да изхвърчи от тръбата, ако разликата в наляганията от двете ѝ страни е по-голяма от някаква известна критична стойност, pкр . Коефициентът на триене между гумата и тръбата е $\mu$.

2.1. До каква температура трябва да се нагрее въздухът в тръбата, така че тапата да започне да се движи, ако преди нагряването въздухът затворен в тръбата е при атмосферно налягане p0 и температура T0 ? (3 т.)

2.2. Много бавно започваме да бутаме тапата навътре в тръбата. Какво е максималното разстояние L1 , на което може да набутаме тапата, така че тя да остане неподвижна след като престанем да я бутаме? Първоначално въздухът, затворен в тръбата, е при атмосферно налягане p0 и температура T0 . (3 т.)

2.3. Изразете критичното налягане pкр , чрез величините, дадени в условието на задачата. (4 т.)

Задача 3. Хоманова траектория е елиптична траектория, по която космически апарат може да премине от една кръгова орбита до друга с минимално изменение на импулса на апарата. В най-простия случай траекторията е полуелипса, която е допирателна към кръговите орбити в своя апоцентър и перицентър. Двигателите на апарата трябва да бъдат включени само в допирните точки на отделните траектории, като трябва да променят скоростта на апарата с точно определена стойност. Нека разгледаме преминаването на спътник от ниска околоземна орбита с радиус r1 в геостационарна орбита с радиус r2 , като това става по описания по-горе начин. Изразете скоростта на спътника по елиптичната траектория, като функция на радиуса r и голямата ѝ полуос. (6 т.) Определете изменението на скоростите в двете допирни точки на траекториите - $\Delta$va и $\Delta$vp , (4 т.)

Указания: в този опростен модел предполагаме, че всички орбити лежат в една равнина, както и че промяната на скоростта в следствие на работата на двигателите става за много кратко време. Може да приемете, че потенциалната енергия на спътника в гравитационното поле на Земята е Eп -$\gamma$M m\ r, където M е масата на Земята, m масата на спътника, r е разстоянието между центъра на Земята и спътника, а $\gamma$ е гравитационната константа.
