[[Състезания/esenno/11/2019|◂ 2019]] | [[Състезания/esenno/12r/2022|решения]] | [[Състезания/esenno/12/2023| 2023 ▸]]

Задача 1. Натриев дублет.

Спектърът на светлината, излъчена от натриева газоразрядна лампа, съдържа две еднакво интензивни
тесни линии с много близки дължини на вълните $\lambda_1$ = 589,0 nm и $\lambda_2$ = 589,6 nm. Успореден сноп
светлина, излъчена от такава лампа, осветява перпендикулярно дифракционна решетка, която има
n = 2400 процепи/cm. След решетката е разположена леща, която фокусира дифрактиралата
светлина върху екран. Разстоянието от лещата до екрана е l = 2 m. Върху екрана се наблюдава
дифракционна картина.
 $\lambda_1$

а) Изчислете разстоянията между първия (1) и минус първия (-1) дифракционен максимум D-1,1 и
 $\lambda$ 2
D-1,1 за всяка една от двете дължини на вълните на дублета с точност 0,1 mm. \[5 т.\]

б) Поради различни причини двете линии се наблюдават не като много тесни линии, а като тесни
ивици, т.е. все едно всяка една от тях съдържа светлина с дължини на вълните в интервала съответно
[$\lambda_1$ - $\Delta\lambda_1$ , $\lambda_1$ + $\Delta\lambda_1$ ] и [$\lambda_2$ - $\Delta\lambda_2$ , $\lambda_2$ + $\Delta\lambda_2$ ] . Приемете, че $\Delta\lambda_1$ = $\Delta\lambda_2$ = $\Delta\lambda$. Величината $\Delta\lambda$ се нарича
полуширина на линията. Ако на екрана тъмната ивица между двете близки светли ивици на дублета
при първия дифракционен максимум, има широчина x = 0,1 mm, изчислете стойността на $\Delta\lambda$. \[5 т.\]

Задача 2. Смесване на газове.

Два контейнера са свързани с кран, който първоначално е затворен. В тях се намира един и същ
идеален газ. Контейнер 1 има обем V1 = 60 l. В него има неизвестно количество n1 mol газ с
неизвестна температура T1 и налягане p1 = 80 kPa. Контейнер 2 има обем V2 = 40 l. В него има n2 =
1,5 mol газ с неизвестни температура T2 и налягане p2 . Контейнерите са адиабатно изолирани от
околната среда (няма топлообмен между всеки един от контейнерите и околната среда). Кранът се
отваря и газовете се смесват. След установяване на равновесие, температурата и налягането в двата
контейнера са съответно T = 300 K и p = 100 kPa. Универсалната газова константа е R = 8,314
J/(mol.K) Изчислете:

а) количеството вещество n1 . \[2 т.\]

б) температурата T1 ; \[2 т.\]

в) температурата T2 ; \[2 т.\]

г) налягането p2 . \[2 т.\]

д) Ако плътността на газа след установяване на равновесието е $\rho$ = 1,6 kg/m3, изчислете неговата
моларна маса $\mu$. \[2 т.\]

Задача 3. Подскачане на топка.

Топка е хвърлена надолу с неизвестна начална скорост v0 от височина h = 75 m. Земното ускорение
е g = 10 m/s2. След време t1 топката се намира на разстояние s1 = 15 m по-надолу от мястото на
хвърляне, а една секунда по-късно - на разстояние s2 = 40 m по-надолу от мястото на хвърляне. В
тази задача не е нужно да получавате аналитични изрази (формули) за търсените величини,
достатъчно е да изчислите техните стойности като заместите дадените стойности в получените
уравнения.

а) Изчислете стойността на времето t1 . \[2 т.\]

б) Изчислете стойността на началната скорост v0 . \[1 т.\]

в) Изчислете времето на падане (до първия удар в земната повърхност) tпад . \[1 т.\]

г) Изчислете скоростта на падане vпад (точно преди първия удар в земната повърхност). \[2 т.\]

д) Ако при всеки удар в земната повърхност топката губи p = 36% от енергията си (или ѝ остава
k = 1 - p = 64% от енергията), колко е скоростта на топката v1 веднага след първия удар? \[1 т.\]

е) След време T от момента на първоначалното хвърляне топката ще спре да подскача. Изчислете
стойността на T. \[3 т.\]