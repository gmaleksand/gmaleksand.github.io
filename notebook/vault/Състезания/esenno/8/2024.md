Задача 1. Движение на магистрала.
При изчисленията по-долу представяйте отговорите за:
всички времена в s с 2 цифри след десетичната запетая;
всички ускорения в m/s2 с 2 цифри след десетичната запетая;
всички разстояния в m с 1 цифра след десетичната запетая;
всички скорости в m/s и km/h с 1 цифра след десетичната запетая.

а) Автомобил ускорява от покой до скорост v100 = 100,0 km/h за време t0-100 = 10,00 s.
Изчислете ускорението aу , с което той се движи. \[1,0 т.\]
б) Същият автомобил при спиране от скорост v80 = 80,0 km/h до покой изминава спирачен път
s = 24,7 m. Изчислете ускорението aз , с което той се движи. \[1,0 т.\]
в) Този автомобил се движи по магистрала. На нея максимално разрешената скорост е vmax =
140,0 km/h, а в тунелите максимално разрешената скорост е vтун = 80,0 km/h. Автомобилът
тръгва от покой от място на разстояние l1 = 500,0 m от тунел. Първоначално се движи с
ускорение aу , докато достигне максималната скорост vmax , после се движи равномерно, а
преди тунела в подходящ момент започва да се движи равнозакъснително с ускорение aз , така
че да достигне тунела със скорост vтун . Изчислете разстоянието lр , за което автомобилът се е
движил равномерно и времето за движение t1 от момента на тръгването до момента на
стигането на тунела. \[3,5 т.\]
г) След като премине през тунела с дължина lт = 300,0 m със скорост vтун , излизайки от тунела,
автомобилът наново увеличава скоростта си с ускорение aу . В момента, когато скоростта му е
vx , водачът на автомобила забелязва, че го спира полицейска кола. Той спира с ускорение aз .
Разстоянието от края на тунела до мястото на спиране на автомобила е l2 = 200,0 m. Изчислете
скоростта vx . \[3,0 т.\]
д) Изчислете времето t на цялото движение на автомобила от момента на тръгването му до
момента на спирането му. \[1,5 т.\]




 1
Задача 2. Схема с предпазител.

![](Resources/2024_2.svg)

Електрическата верига, дадена на фигурата, съдържа 4 резистора (някои са еднакви), един
амперметър, един ключ и един предпазител (бушон). Към двата ѝ края B и C е подадено
напрежение U = 9,0 V. Първоначално ключът K е отворен и амперметърът измерва ток I1 = 20
mA. След като ключът се затвори, предпазителят П изгаря и през него повече ток не тече.
Тогава амперметърът измерва ток I2 = 30 mA. Изчислете:
а) съпротивлението на резисторите R1 и R2 . \[5,0 т.\]
б) Ако ключът K се отвори отново, какъв ток I3 ще измерва амперметърът? \[2,5 т.\]
в) При какви възможни стойности на тока Iг изгаря предпазителят? Когато е здрав,
съпротивлението му е пренебрежимо малко. \[2,5 т.\]



Задача 3. Претегляне на кубчета.
Плътността на медта е $\rho$Cu = 8960 kg/m3, а на алуминия е $\rho$Al = 2712 kg/m3. Направени са
кубчета с дължина на ръба a = 1,000 cm.
а) Колко е масата на едно меднo кубче (mCu ) и на едно алуминиево кубче (mAl )? \[2,0 т.\]
б) На чувствителна везна са поставени неизвестен брой медни и алуминиеви кубчета. Везната
отчела обща маса M = 55,648 g. Колко е броят на поставените медни кубчета (NCu ) и
алуминиеви кубчета (NAl )? Изследвайте всички възможни случаи. \[8,0 т.\]




 2
