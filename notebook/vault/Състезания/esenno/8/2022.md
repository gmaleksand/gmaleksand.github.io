[[Състезания/esenno/8/2019|◂ 2019]] | [[Състезания/esenno/8r/2022|решения]] | [[Състезания/esenno/8/2023| 2023 ▸]]

Задача 1. Следващите подусловия са независими.

1.1. От две спирки, A и B, тръгват едновременно два автобуса. Автобусът, тръгващ
от спирка A, се движи със скорост vA 56 km\ h, а този от спирка B се движи
със скорост vB . Разстоянието между спирките е s0 100 m. След време t 6 min
разстоянието между автобусите е s 1.5 km. Определете колко km\ h е скоростта vB .
Има ли случай, в който автобусът, тръгнал от спирка B, превишава максимално
позволената скорост vmax 50 km\ h? Разгледайте всички възможни случаи. (6 т.)

1.2. В 8:45 ч. от летище A тръгва самолет, който пристига в летище B и се
връща веднага обратно. Без значение от посоката на движение самолетът развива
постоянна скорост v 121 m\ s спрямо въздуха. През целия ден духа постоянен
вятър със скорост vв и посока по правата, свързваща двете летища. Средната
скорост на самолета спрямо земята за целия път A B A, е vср 120 m\ s.
Определете скоростта на вятъра vв (3.5 т.) и в колко часа самолетът пристига в B,
ако летищата се намират на разстояние s 158.4 km едно от друго. (0.5 т.)

Задача 2. На Фигура 1 (виж последния лист) са показани два лъча 1 и 2, които

преминават през събирателна леща L с главна оптична ос OO1 . Началото и на
двата лъча е на разстояние, по-голямо от фокусното разстояние на лещата f . След
като преминава през лещата, лъчът 1 се движи по правата AB и достига екрана
E. Довършете хода на лъч 2 до достигането му до екрана (коя точка от екрана
осветява пречупеният лъч 2). Обосновете подхода, който сте използвали, за да
довършите хода на лъча. (8 т.) Крайния чертеж направете върху листа с условието
на задачата. (1 т.) За по-голяма прегледност означавайте характерните точки от
чертежа с големи латински букви. Определете фокусното разстояние f на лещата,
като използвате чертежа, който сте направили и мащаба, означен на фигурата.
(1 т.)

Задача 3. Следващите подусловия са независими.

3.1. Често пъти е по-удобно дадена лампа да (А) (Б)
бъде включвана и изключвана от различни ключове. На фигурата вдясно е показан електрически ключ, с който това може да бъде направено.
Ключът има две позиции и три клеми, означени с цифри от 1 до 3. В позиция (А)
има връзка между клеми 1 и 2. В позиция (Б) има връзка между клеми 1 и 3.
 Разполагате само с два такива ключа, батерия, лампа и съединителни проводни-
ци. Начертайте електрическа схема, при която лампата ще се включва и изключва
независимо кой от двата ключа използвате. Опишете как работи схемата. (2.5 т.)

![](Resources/2022_1.svg)

3.2. Постояннотоковите електромотори могат да сменят посоката си на въртене
при смяна на полярността на подаваното им напрежение. Един от най-простите
начини за смяна на посоката на въртене е като се използва електрически ключ с
три позиции. В една от позициите моторът е изключен, а в другите две моторът
се върти в противоположни посоки. На фигурата вдясно е показан такъв двоен
електрически ключ, който има три позиции и шест клеми Клемите са означени с
цифри от 1 до 6. В позиция (А) има връзка между клеми 1 и 3, както и между 2 и 4. В позиция (Б) няма връзка между клемите. В позиция (В) има връзка между
клеми 1 и 5 и между 2 и 6. Ключът няма други възможни позиции, т.е. двете му
части се превключват по един и същ начин едновременно.
 Разполагате само с постояннотоков електромотор, описаният по-горе ключ, батерия и
съединителни проводници. Начертайте схема на свързване,
при която трите позициите на ключа ще отговарят на въртене по часовниковата стрелка, въртене в обратна посока и изключен електромотор
(не е нужно да се в същата последователност). Опишете как работи схемата. (3 т.)

![](Resources/2022_2.svg)

3.3. За включване и изключване на електрически вериги или машини с голяма консумация на ток се използват електромеханични устройства наречени контактори. На фигурата вдясно схематично е показано устройството на контактор. Той се състои от главни контакти (в случая това са трите ключа между клемите означени с L и Т), спомагателни контакти (в случая само един - между клеми 13 и 14) и електромагнит M. Вертикалната линия, свързваща ключовете, представлява механична връзка, наречена котва, която позволява еднов-
ременното им отваряне и затваряне. При подаване на напрежение на клемите A1
и A2 на електромагнита (без значение на полярността му), котвата се издърпва
надолу и всички ключове на контактора се затварят. При спиране на напрежението,
пружина избутва котвата нагоре и контактите се отварят. По-надолу няма да се
интересуваме от главните контакти и това как точно се свързват към електричес-
ката мрежа и машината, която искаме да управляваме. Достатъчно е да знаем, че
когато електромагнитът е задействан, котвата е спусната и машината е включена.
Ако котвата е вдигната, машината е изключена.
 Начертайте схема за включване и изключване на машина с помощта на кон-
тактор; два незадържащи бутона, единият от които е "нормално отворен" (NO), а
другият "нормално затворен" (NC); батерия, която може да задейства електромаг-
нита и съединителни проводници. Опишете как работи схемата. (4.5 т.)
 Указание: от контактора трябва да използвате само клемите на спомагателния
контакт (13 и 14) и електромагнита (A1 и A2), а при натискане на единия бутон машината
трябва да се включи, при натискане на другия - да се изключи. Фигурата по-долу показва
схематичното представяне на двата вида незадържащи бутона. Те се наричат така, защото
имат пружина, която връща съответния бутон в едно положение. Така NO е отворен, ако
не е натиснат и е затворен, само докато се задържи натиснат. NC е затворен, ако не е
натиснат и отворен, само докато се задържи натиснат.

![](Resources/2022_2a.svg)

![](Resources/2022_3.svg)