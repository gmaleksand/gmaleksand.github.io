[[Състезания/esenno/8/2012|◂ 2012]] | [[Състезания/esenno/8r/2013|решения]] | [[Състезания/esenno/8/2014| 2014 ▸]]

Задача 1. Разстоянието между две съседни гари е s = 3 km , което влак изминава със
средна скорост v = 54 km/h . Той се движи по следния времеви график: време t1 = 30 s
равноускорително, след това равномерно време t2 до преминаването през втората гара
без да спира.

а) Намерете максималната скорост v m на влака.

б) Намерете пътя s1 , изминат от влака при равноускорителното движение и пътя s2 -
при равномерното.

в) Определете ускорението a на равноускорителното движение на влака.

Задача 2. Върху нагревателен елемент се вижда написана мощността му P0 = 25 W , но
не и напрежението U 0 , при което тя се достига. За да не се повреди нагревателния
елемент, т.е. да не "изгори", когато се включва към източник с напрежение U = 16 V ,
той се свързва последователно със съпротивление R1 = 4 $\Omega$ и тогава се включват към
източника. Работната мощност на нагревателния елемент се оказва P = 16 W .

а) Определете тока във веригата.

б) Намерете напрежението U 0 .

в) С какво съпротивление R2 трябва да се замени съпротивлението R1 , за да
работи нагревателният елемент с написаната върху него мощност.

Задача 3. Част А: На фиг. 1 са показани главната оптична ос на събирателна леща,
светещата точка S и нейният образ S ' .

а) Определете чрез построение положението на лещата и нейните фокуси.
Обяснете хода на използваните лъчи.

б) Какъв по вид е образът S ' ?

Част Б: Начертайте лъча, който излиза от светещата точка S и след
последователно отражение от двете взаимноперпендикулярни плоски огледала минава
през т. А на фиг. 2.