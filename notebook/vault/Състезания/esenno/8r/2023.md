[[Състезания/esenno/8/2022|◂ 2022]] | [[Състезания/esenno/8/2023|условия]] | [[Състезания/esenno/8/2024| 2024 ▸]]

**Задача 1. Електрически измервания.**

а) Напрежението на батерията $U$ е най-голямата стойност от трите измерени (тогава волтметърът мери напрежението между точките А и С), т.е. $U = 9,00\text{ V}$. \[2 т.]\

б) Съпротивленията на двата резистора $R_1$ и $R_2$ се намират от закона на Ом: $R_1 = \frac{U}{I_1} = \frac{9,00\text{ V}}{1,80\text{ mA}} = 5000\ \Omega$, \[2 т.]\ $R_2 = \frac{U}{I_2} = \frac{9,00\text{ V}}{2,25\text{ mA}} = 4000\ \Omega$. \[2 т.]\

в) Големината на тока $I$ във веригата по време на измерванията с волтметъра е $I = \frac{U}{R_1 + R_2} = 1,00\text{ mA}$. \[2 т.]\

г) Консумираната от веригата мощност в ситуацията, когато амперметърът е бил включен към веригата и е показвал ток $1,80\text{ mA}$, е $P = U \cdot I_1 = 9,00\text{V} \cdot 1,80\text{mA} = 16,2\text{ mW}$. \[2 т.]\

**Задача 2. Събирателна леща.**

а) Тъй като лъч, минаващ през центъра на лещата, не се пречупва, то, ако прекараме права от върха на източника А до върха на образа В, тази права пресича оптичната ос $O_1O_2$ в точка, съвпадаща с центъра на лещата. Така намираме положението на лещата. \[2 т.]\ Вече знаейки положението на лещата, ако построим лъч, тръгващ от върха на източника А и успореден на оптичната ос $O_1O_2$, той пречупвайки се трябва да стигне до върха на образа В, пресичайки оптичната ос $O_1O_2$ в точка, съвпадаща със задния фокус на лещата. Така намираме и положението на задния фокус. \[2 т.]\ Измервайки разстоянието от лещата до фокуса, получаваме за фокусното разстояние на лещата $5,0\text{ cm}$. \[1 т.]\

б) Вече знаем от предното подусловие къде се намира лещата и колко е нейното фокусно разстояние. Тъй като лъч, минаващ през центъра на лещата, не се пречупва, то, ако прекараме лъч от върха на източника С през центъра на лещата, той трябва да премине (или неговото продължение в обратна посока) през върха на образа D. \[1 т.]\ Лъч, успореден на оптичната ос $O_1O_2$ и тръгващ от върха на източника С, след пречупване от лещата минава през задния фокус и през върха на образа D, следователно пречупеният лъч (или неговото продължение в обратна посока) трябва да мине през върха на образа D. \[1 т.]\ (Алтернативно може да се построи предният фокус на лещата, който е на същото разстояние от лещата като задния, и да се използва лъч, чието продължение идва от предния фокус и минава през върха на източника C. След пречупване от лещата той става успореден на оптичната ос. В този вариант графично по-точно се получава положението и големината на образа D.) Тези два лъча (всъщност пресичат се техните продължения в обратна посока) се пресичат във върха на образа D. \[1 т.]\ Образът е недействителен, \[0,5 т.]\ прав \[0,5 т.]\ и уголемен. \[0,5 т.]\ Големината му е $7,5\text{ cm}$. \[0,5 т.]\

**Задача 3. Питагоров музикален строй.**

а) Отношенията на честотите на всички останали тонове на фигурата към честотата на тона $C_2$ може да намерим в следната последователност:

1. $\frac{f_{D2}}{f_{C2}} = \frac{f_{D2}}{f_{G2}} \cdot \frac{f_{G2}}{f_{C2}} = \frac{3}{4} \cdot \frac{3}{2} = \frac{9}{8}$. \[0,5 т.]\

2. $\frac{f_{A2}}{f_{C2}} = \frac{f_{D2}}{f_{C2}} \cdot \frac{f_{A2}}{f_{D2}} = \frac{9}{8} \cdot \frac{3}{2} = \frac{27}{16}$. \[0,5 т.]\

3. $\frac{f_{E2}}{f_{C2}} = \frac{f_{A2}}{f_{C2}} \cdot \frac{f_{E2}}{f_{A2}} = \frac{27}{16} \cdot \frac{3}{4} = \frac{81}{64}$. \[0,5 т.]\

4. $\frac{f_{B2}}{f_{C2}} = \frac{f_{E2}}{f_{C2}} \cdot \frac{f_{B2}}{f_{E2}} = \frac{81}{64} \cdot \frac{3}{2} = \frac{243}{128}$. \[0,5 т.]\

5. $\frac{f_{D3}}{f_{C2}} = \frac{f_{D2}}{f_{C2}} \cdot \frac{f_{D3}}{f_{D2}} = \frac{9}{8} \cdot \frac{2}{1} = \frac{9}{4}$. \[0,5 т.]\

6. $\frac{f_{E3}}{f_{C2}} = \frac{f_{E2}}{f_{C2}} \cdot \frac{f_{E3}}{f_{E2}} = \frac{81}{64} \cdot \frac{2}{1} = \frac{81}{32}$. \[0,5 т.]\

7. $\frac{f_{B1}}{f_{C2}} = \frac{f_{B2}}{f_{C2}} \cdot \frac{f_{B1}}{f_{B2}} = \frac{243}{128} \cdot \frac{1}{2} = \frac{243}{256}$. \[0,5 т.]\

8. $\frac{f_{A1}}{f_{C2}} = \frac{f_{A2}}{f_{C2}} \cdot \frac{f_{A1}}{f_{A2}} = \frac{27}{16} \cdot \frac{1}{2} = \frac{27}{32}$. \[0,5 т.]\

б) От вече получените честоти на всички тонове може да изчислят отношенията на честотите на всеки два съседни тона (на по-високата към по-ниската) и да се запишат на фигурата като обикновени дроби под средата на всяка дъгичка, свързваща два съседни тона. (за всяко вярно отношение по \[0,4 т.]\, не повече от \[4 т.]\)

*(Следва графика с тоновете и техните честотни съотношения:)*

$A_1 (27/32) \xrightarrow{9/8} B_1 (243/256) \xrightarrow{256/243} C_2 (1/1) \xrightarrow{9/8} D_2 (9/8) \xrightarrow{9/8} E_2 (81/64) \xrightarrow{256/243} F_2 (4/3) \xrightarrow{9/8} G_2 (3/2) \xrightarrow{9/8} A_2 (27/16) \xrightarrow{9/8} B_2 (243/128) \xrightarrow{256/243} C_3 (2/1) \xrightarrow{9/8} D_3 (9/4) \xrightarrow{9/8} E_3 (81/32)$

в) От клавиатурата може да се определи, че най-левият клавиш е $A_0$. \[0,5 т.]\ Неговата честота е $f_{A0} = f_{A4}/16 = 440\text{ Hz}/16 = 27,5\text{ Hz}$. \[0,5 т.]\ Най-десният клавиш е $C_8$. \[0,5 т.]\ Неговата честота е $f_{C8} = \frac{f_{C8}}{f_{A7}} \cdot \frac{f_{A7}}{f_{A4}} \cdot f_{A4} = \frac{256}{243} \cdot \frac{9}{8} \cdot 8 \cdot 440\text{ Hz} \approx 4172\text{ Hz}$. \[0,5 т.]\