[[Състезания/esenno/8/2018|◂ 2018]] | [[Състезания/esenno/8/2019|условия]] | [[Състезания/esenno/8/2022| 2022 ▸]]

**Задача 1. Електрически вериги**

б) Тъй като мощността на нагревателя е по-голяма при по-силен ток, мощността $P_0$ се реализира при втория начин на свързване на допълнителния консуматор (фиг. 1, б) (0,5 т.). Напрежението между краищата на нагревателя е равно на напрежението на източника (0,5 т.). Тогава имаме

$U = \frac{P_0}{I_2} = 15 \, \text{V}. \qquad (1 \, \text{т.})$

в) Съпротивлението на нагревателя $R_0$ се намира по формулата

$R_0 = \frac{U}{I_2} = \frac{P_0}{I_2^2} = 3 \, \Omega. \qquad (1 \, \text{т.})$

г) За намирането на съпротивлението $R$ на допълнителния консуматор използваме първия начин на свързването му (фиг. 1, а). Тъй като нагревателят и консуматорът са свързани последователно, имаме

$I_1R + I_1R_0 = U. \qquad (1 \, \text{т.})$

Тогава намираме

$R = \frac{U}{I_1} - R_0 = 4,5 \, \Omega. \qquad (1 \, \text{т.})$

д) В схемата на фиг. 1, б токът през допълнителния консуматор е

$I_R = \frac{U}{R} \approx 3,3 \, \text{A}, \qquad (1 \, \text{т.})$

откъдето за пълния ток $I$ във веригата намираме

$I = I_R + I_2 \approx 8,3 \, \text{A}. \qquad (1 \, \text{т.})$

е) По-малката стойност на мощността се реализира в схемата на фиг. 1, а. Тогава имаме

$P = I_1^2 R_0 = \left(\frac{I_1}{I_2}\right)^2 P_0 = 12 \, \text{W}. \qquad (1 \, \text{т.})$

**Задача 2. Плаващо тяло**

а) Потопената част на кубчето във вода има обем $h_1a^2(0,25 \text{ т.})$, а в спирт – $h_2a^2(0,25 \text{ т.})$.
Тъй като при плаване масата на кубчето $m$ е равна на масата на изместения обем течност, имаме

$m = \rho_1 h_1 a^2 = \rho_2 h_2 a^2. \qquad (1 \text{ т.})$

Съкращаваме в последното равенство на $a^2$ и получаваме

$\rho_2 h_2 = \rho_1 h_1, \qquad (1 \text{ т.})$

откъдето намираме

$h_2 = \frac{\rho_1}{\rho_2} h_1 \approx 6,3 \text{ cm}. \qquad (1,5 \text{ т.})$

б) При плаване на кубчето в сместа имаме

$\rho h = \rho_1 h_1, \qquad (1 \text{ т.})$

при което за плътността на сместа намираме

$\rho = \frac{h_1}{h} \rho_1 \approx 0,94 \frac{g}{\text{cm}^3} \qquad (1,5 \text{ т.})$

в) Обемът на първата течност преди смесването е $V_1 = \frac{m_1}{\rho_1} (0,25 \text{ т.})$, на втората – $V_2 = \frac{m_2}{\rho_2}$

(0,25 т.), а на сместа – $V = \frac{M}{\rho} (0,5 \text{ т.})$. Общата маса на сместа е $M = m_1 + m_2 (0,25 \text{ т.})$, като

$\frac{m_1}{m_2} = 2 (0,25 \text{ т.}). \text{ Тогава намираме}$

$\frac{V_1 + V_2}{V} = \frac{(\rho_1 + 2\rho_2)\rho}{3\rho_1\rho_2} \approx 1,02. \qquad (2 \text{ т.})$

**Задача 3. Образи и лещи**

А) Лъчът 1, които свързва $S$ и $S'$ и не се пречупва минава през оптичния център (1 т.).
Лъчът 2, успореден на главната оптична ос, след пречупване минава през фокуса $F'$ (1 т.).
Неговото продължение минава през образа $S'$ и той е недействителен (1 т.).

Лъчът 3, след пречупване е успореден на главната оптична ос, а продължението на падащия лъч минава през фокуса F (1 т.). Лещата е събирателна, защото успоредните на главната оптична ос лъчи след пречупване я пресичат (1 т.).

Б) Построяването на образа можем да направим по начина, показан на фиг. 2Б, *а*. Отклоняваме светещата точка последователно в положения $S_1$ и $S_2$ и получаваме образите $S'_1$ и $S'_2$. (1 т.) На по-близко разположена до главната оптична ос светеща точка съответства по-близко разположен до главната ос образ. (1 т.) Следователно при попадане на светещата точка върху главната оптична ос образът ѝ ще се окаже също върху главната оптична ос. (1 т.)

На фиг. 2Б, *б* е показано как може да се изясни преместването на образа на светещата точка при приближаването ѝ към фокуса на лещата. Разглеждаме две положения $S_1$ и $S_2$, на които съответстват положения на образите $S'_1$ и $S'_2$. (1 т.) Когато светещата точка се движи към фокуса по главната оптична ос, образът ѝ се движи по главната оптична ос като се отдалечава от лещата.