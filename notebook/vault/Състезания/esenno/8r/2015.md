Задача 1. А) Плюшеното мече 

Докато предметът пада покрай витрината, е в сила законът за пътя при
равноускорително движение: 

$$L = v_1 t + \frac{gt^2}{2} \qquad (1 \text{ т})$$

където $v_1$ е скоростта, с която предметът достига горния край на витрината. Така
определяме: 

$$v_1 = \frac{L}{t} - \frac{gt}{2} = 9 \text{ m/s} \qquad (0,5 \text{ т})$$

Ако $t_1$ е времето, за което предметът пада от балкона до горния край на витрината, имаме: 

$v_1 = gt_1$ \[0,5 т\]
$h = \frac{1}{2} gt_1^2$ \[0,5 т\]

откъдето получаваме: 

$$h = \frac{v_1^2}{2g} = 4,05 \text{ m} \qquad (0,5 \text{ т})$$

Б) Разминаване 

Разминаването е възможно в два случая: 

I. Автомобилът 2 тръгва с толкова малко ускорение, че достига кръстовището, след като
автомобилът 1 го е пресякъл. Максималното ускорение $a_1$ в този случай съответства на
ситуацията, показана на фигурата вляво. За равномерното движение на автомобила 1
имаме: 

$$d + H + L = vt \qquad (1 \text{ т})$$

а за равноускорителното на автомобила 2: 

$$d = \frac{1}{2} a_1 t^2 \qquad (1 \text{ т})$$

Оттук намираме:

$a_1 = \frac{2dv^2}{(d+H+L)^2} = 3,62 \text{ m/s}^2 \quad (1 т)$

II. Автомобилът 2 тръгва с толкова голямо ускорение, че пресича кръстовището преди автомобилът 1 да го е достигнал. Минималното ускорение $a_2$ в този случай съответства на ситуацията, показана на фигурата вдясно. За равномерното движение на автомобила 1 имаме: 

$d = vt \quad (1 т)$

а за равноускорителното на автомобила 2: 

$d + H + L = \frac{1}{2}a_2t^2 \quad (1 т)$

Оттук намираме: 

$a_2 = \frac{2(d+H+L)v^2}{d^2} = 5,88 \text{ m/s}^2 \quad (1 т)$

Следователно автомобилите могат да се разминат, ако: 

$a < 3,62 \text{ m/s}^2$ или $a > 5,88 \text{ m/s}^2$ (1 т)

**Задача 2. Оптични образи** 

А) Образът е действителен (0,5 т.), обърнат (0,5 т.) и уголемен (0,5 т.). 

 

Б) Положение на образа $A_1 B_1$ е показано на фигурата вляво. За правилно нанесен размер на образа – (0,5 т.). За правилно нанесени точки $A_1$ и $B_1$ – (2 × 0,5 т. = 1,0 т.). 

В) Лъч, минаващ през центъра на лещата, продължава без да се пречупва. Следователно центърът на лещата лежи на пресечната точка на правите $AA_1$ и $BB_1$. За правилно геометрично построение – (1,0 т.). 

Г) Построяваме хода на лъч, тръгващ от т. В успоредно на оптичната ос. След пречупване от лещата, той попада в т. $B_1$. Фокусът F е пресечната точка на лъча с оптичната ос. За правилно геометрично построение – (1,0 т.). 

Вторият фокус е разположен симетрично на първия спрямо лещата. За правилно геометрично построение – (1,0 т.). 

Фокусното разстояние е равно на разстоянието от фокуса до центъра на лещата. Следователно: 

$f = 2 \text{ cm} \quad (1,0 т.)$

Д) Лещата може да бъде поставена на 3 cm от екрана, както е показано на фигурата вдясно.

Построяваме образа $A_2 B_2$, като прекарваме лъчи, насочени към центъра на лещата (0,5 т.)
и успоредно на оптичната й ос (0,5 т.). 

Образът е действителен (0,5 т.), обърнат (0,5 т.) и умален (0,5 т.). 

**Задача 3. Ехолокация** 

А) Ултразвуковият сигнал изминава общо разстояние: 

$s = 2L \quad (0,5 т)$

с постоянна скорост $c$. Следователно: 

$ct = 2L \quad (0,5 т)$

и 

$L = \frac{ct}{2} = 612 \text{ m} \quad (1,0 т)$

Б) Нека $t_1$ е времето, което сигналът пътува, докато се отрази от движещия се обект. За това време обектът изминава разстояние $s_1 = vt_1$, а сигналът $-s_2 = ct_1$. Следователно 

$ct_1 + vt_1 = L \quad (1,0 т)$

откъдето: 

$t_1 = \frac{L}{c + v} \quad (0,5 т)$

Понеже сигналът изминава разстоянието $s_2$ и на връщане, общото му време на движение е: 

$t = 2t_1 \quad (0,5 т)$

Следователно: 

$t = \frac{2L}{c + v} = 1,7 s \quad (1,0 т)$

В) Като използваме резултата от точка Б, намираме, че първият сигнал ще пътува време: 

$t_1 = \frac{2L}{c + v} \quad (0,5 т)$

докато приемникът го регистрира. В момента на излъчване на втория сигнал обаче източникът се е приближил към ехолокатора на разстояние: 

$L' = L - v\Delta t_{И} \quad (1,0 т)$

Следователно вторият импулс ще пътува по-кратко време: 

$t_2 = \frac{2L'}{c + v} = \frac{2(L - v\Delta t_{И})}{c + v} = t_1 - \frac{2v\Delta t_{И}}{c + v} \quad (0,5 т)$

Понеже вторият импулс е излъчен по-късно от първия, той ще достигне приемника в момента $t_2 + \Delta t_{И}$ след излъчването на първия импулс. 

Следователно приемникът ще регистрира двата импулса през интервал от време: 

$\Delta t_{П} = (t_2 + \Delta t_{И}) - t_1 \quad (1,0 т)$

Окончателно намираме: 

$\Delta t_{П} = \frac{(c - v)\Delta t_{И}}{c + v} = 0,016 \text{ s} \quad (1,0 т)$