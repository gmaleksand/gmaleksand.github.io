**Задача 1. Механично движение**

**Част А. Средна скорост**

а) Тримата туристи тръгват едновременно от пункт А – единият пеша, а другите двама с велосипед. Велосипедистите се движат време $t_1$, след което единият от тях продължава пеша, а този с велосипеда се връща обратно, за да качи първия пешеходец. След време $t_2$ всички едновременно пристигат в пункт Б.

При този начин на движение средната скорост е

$$v_{cp} = \frac{v_2 t_1 + v_1 t_2}{t_1 + t_2}$$ \[1 т.]\

Нека означим с $t'$ времето, през което велосипедистът се движи обратно към А до срещата му с първия пешеходец. Тогава имаме

$$v_2 t_1 = v_1(t_1 + t') + v_2 t',$$ \[1 т.]\

откъдето следва

$$t_1 = \frac{v_2 + v_1}{v_2 - v_1} t'.$$ \[1 т.]\

Аналогично, като използваме втория участък от пътя, имаме

$$v_1 t_2 = v_2(t_2 - 2t').$$ \[1 т.]\

Тогава получаваме

$$t_2 = \frac{2v_2}{v_2 - v_1} t'.$$ \[1 т.]\

След заместване на $t_1$ и $t_2$ в израза за средната скорост и съкращаване на $t'$, получаваме

$$v_{cp} = \frac{v_2(v_2 + 3v_1)}{v_1 + 3v_2}$$ \[1 т.]\

б) Като заместим скоростите с техните числени стойности, намираме

$v_{cp} = 10 \text{ km/h}$. \[1 т.]\

**Част Б. Равноускорително движение**

Първата капка за време $t_1$ изминава разстояние $s_1$, а втората към този момент се е движила време $t_2$ и е изминала разстояние $s_2$, като

$$s_1 = \frac{at_1^2}{2}, \quad s_2 = \frac{at_2^2}{2}.$$ \[1 т.]\

Тъй като $s_1 - s_2 = s$ \[0,5 т.]\, намираме

$$t_2^2 = t_1^2 - \frac{2s}{a} = 4 \text{ s}^2 \implies t_2 = 2 \text{ s}.$$ \[1 т.]\

Тогава търсеното време е $\tau = t_1 - t_2 = 1 \text{ s}$. \[0,5 т.]\

**Задача 2. Електрически вериги**

а) Еквивалентното съпротивление $R'$ във веригата при успоредно свързани резистори е

$$R' = \frac{R_1 R_2}{R_1 + R_2},$$ \[0,5 т.]\

а еквивалентното съпротивление $R''$ при последователно свързани резистори е

$$R'' = R_1 + R_2.$$ \[0,5 т.]\

Тогава имаме

$$R' < \frac{R_1 R_2}{R_2} = R_1 \quad \text{и} \quad R' < \frac{R_1 R_2}{R_1} = R_2,$$ \[1 т.]\

докато

$$R'' > R_1 \quad \text{и} \quad R'' > R_2,$$ \[1 т.]\

т.е.

$$R' < R''.$$ \[1 т.]\

От закона на Ом следва, че при едно и също напрежение на по-малкото съпротивление $R'$ съответства по-големия ток $I_1$, а на по-голямото съпротивление $R''$ – по-малкия ток $I_2$ \[0,5 т.]\, т.е. при ток $I_1$ имаме успоредно свързване на резисторите \[0,5 т.]\, а при ток $I_2$ – последователно свързване \[0,5 т.]\.

б) За тока във всяка една от веригите можем да запишем

$$I_1 = \frac{U}{R'} = \frac{U(R_1 + R_2)}{R_1 R_2}, \quad I_2 = \frac{U}{R''} = \frac{U}{R_1 + R_2}.$$ \[1 т.]\

Образуваме отношението

$$\frac{I_1}{I_2} = \frac{(R_1 + R_2)^2}{R_1 R_2} = 4,$$ \[0,5 т.]\

което може да се запише във вида

$$(R_1 - R_2)^2 = 0.$$ \[0,5 т.]\

Следователно за търсеното съпротивление получаваме

$R_1 = R_2 = 10 \ \Omega$. \[1 т.]\

в) Напрежението $U$ може да се определи по една от схемите, а другата да се използва за проверка. Така имаме от първата схема

$$U = I_1 \frac{R_1 R_2}{R_1 + R_2} = 5,0 \text{ V},$$ \[0,5 т.]\

а от втората схема

$$U = I_2(R_1 + R_2) = 5,0 \text{ V},$$ \[0,5 т.]\

т.е. напрежението на източника $U = 5,0 \text{ V}$ \[0,5 т.]\. Тази стойност отчита и точността, с която са зададени числените стойности на величините в условието на задачата.

**Задача 3. Образ в плоско огледало**

а) При построяването на образ в плоско огледало следваме правилото, че образът на точка се намира на същото разстояние от другата страна на огледалото върху перпендикуляра към него \[0,5 т.]\. Тогава отсечка, успоредна на огледалото, има образ пак успоредна отсечка със същата посока \[0,5 т.]\. Отсечка, перпендикулярна на огледалото, има образ перпендикулярна отсечка с противоположна посока \[0,5 т.]\. При получаване на образ на наклонена отсечка образът сменя и наклона си, и посоката си. Тогава се получават един образ на рамката във вертикалното огледало (образ 1) \[1 т.]\ и един образ – в хоризонталното огледало (образ 2) \[1 т.]\. Освен това образът 1, разглеждан като предмет, има образ в хоризонталното огледало, който съвпада с образа на образ 2, получен във вертикалното огледало. По този начин се формира образ 3 на рамката \[2 т.]\. Всички образи са показани на фиг. 1. Между тях няма образ, който да е еднакъв с предмета \[0,5 т.]\.

б) Както се вижда от фиг. 1, образ 3 на рамката съвпада с предмета, ако го завъртим на ъгъл $180^\circ$ около ос, перпендикулярна на равнината му, която пробожда рамката в центъра й. Следователно цифра от панела, която след завъртане на $180^\circ$ съвпада със себе си или някоя друга цифра от посочените в панела, отговарят на зададеното условие \[1 т.]\. В таблицата са посочени съответствията:

(За всяко съответствие по \[0,5 т.]\ или общо \[3 т.]\)

**Таблица**

| Цифра | 0 | 1 | 2 | 3 | 4 | 5 | 6 | 7 | 8 | 9 |
| :--- | :--- | :--- | :--- | :--- | :--- | :--- | :--- | :--- | :--- | :--- |
| **Образ 3** | 0 | Няма | 2 | няма | няма | 5 | 9 | няма | 8 | 6 |

От таблицата се вижда, че четири цифри се повтарят в образ 3, а две разменят местата си.

*(На страницата са изобразени чертежи на предмет и неговите три образа в система от две перпендикулярни огледала)*

**образ 3** (горе вляво)

**образ 2** (горе вдясно)

**образ 1** (долу вляво)

**предмет** (долу вдясно)

**фиг. 1.**