[[Състезания/esenno/8/2019|◂ 2019]] | [[Състезания/esenno/8/2022|условия]] | [[Състезания/esenno/8/2023| 2023 ▸]]

**Решение 1.1.** Нека за време $t$ автобусите изминават път $s_A = v_A t = 56 \text{km/h} \cdot 6/60 \text{h} = 5.6 \text{km}$ и $s_B = v_B t$, като с индекс $A$ ще означаваме величините отнасящи се за автобуса тръгнал от спирка $A$, а с индекс $B$ величините отнасящи се за другия автобус. За яснота избираме спирка $B$ да се намира вдясно от спирка $A$. Да пресметнем скоростта $v_B$ за всички възможни начини на движение на двата автобуса: 

- при движение надясно, като автобус $A$ изпреварва автобус $B$: $s_A = s_0 + s_B + s$, $v_B = (s_A - s_0 - s)/t = (5.6 - 0.1 - 1.5)/0.1 \text{km/h} = 40 \text{km/h} < v_{\text{max}}$, (1 т.) 

- при движение надясно, без да се изпреварват: $s_A + s = s_0 + s_B$, 

$v_B = (s_A + s - s_0)/t = (5.6 + 1.5 - 0.1)/0.1 \text{km/h} = 70 \text{km/h} > v_{\text{max}}$, (1 т.) 

- при движение наляво, като автобус $B$ изпреварва автобус $A$: $s_B = s_0 + s_A + s$, $v_B = (s_0 + s_A + s)/t = (0.1 + 5.6 + 1.5)/0.1 \text{km/h} = 72 \text{km/h} > v_{\text{max}}$, (1 т.) 

- при движение наляво, без да се изпреварват: $s_A - s = s_B - s_0$, 

$v_B = (s_A - s + s_0)/t = (5.6 - 1.5 + 0.1)/0.1 \text{km/h} = 42 \text{km/h} < v_{\text{max}}$, (1 т.) 

- при движение един срещу друг, като се разминават: $s = s_A + s_B - s_0$, 

$v_B = (s - s_A + s_0)/t = (1.5 - 5.6 + 0.1)/0.1 \text{km/h} = -40 \text{km/h} < 0$, 

отрицателната скорост показва, че автобусите не са се движили така, (1 т.) 

- един срещу друг, без да се разминават: тъй като $v_A t > s_0$ то автобусите не могат да се движат един срещу друг без да се разминават. (0.5 т.) 

- движение в противоположни посоки: $s = s_A + s_B + s_0$, 

$v_B = (s - s_A - s_0)/t = (1.5 - 5.6 - 0.1)/0.1 \text{km/h} = -42 \text{km/h} < 0$, 

отрицателната скорост показва, че автобусите не са се движили така, (0.5 т.) 

**Решение 1.2.** Средната скорост на движение е $v_{\text{cp}} = s_{ABA}/t_{ABA} = 2s/(t_{AB} + t_{BA})$. (1 т.) Ако посоката на вятъра е от $A$ към $B$ то $t_{AB} = s/(v + v_B)$, (0.5 т.) а $t_{BA} = s/(v - v_B)$ (0.5 т.) или $v_{\text{cp}} = 2s/[s/(v + v_B) + s/(v - v_B)] = (v^2 - v_B^2)/v$. (0.5 т.) Така получаваме $v_B^2 = v^2 - v_{\text{cp}}v = (121^2 - 121\cdot120)$ (m/s)$^2 = 121$ (m/s)$^2$ (0.5 т.) или $v_B = 11$ m/s. (0.5 т.) 

Ако вятърът духа от $A$ към $B$, то скоростта на самолета ще е $v = (121 + 11)$ m/s = 132 m/s, времето на полет ще е $t = s/v = 158400/132$ s = 1200 s = 20 min и самолетът ще пристигне в $B$ в 9:05 ч. (0.25 т.) Ако вятърът духа в обратна посока, то $v = (121 - 11)$ m/s = 110 m/s, времето на полет ще е $t = s/v = 158400/110$ s = 1440 s = 24 min и самолетът ще пристигне в $B$ в 9:09 ч. (0.25 т.) 

**Решение 2.** За да довършим хода на лъч 2 до пресичането му с екрана ще използваме, че: 

- лъч, успореден на главната оптична ос ($OO_1$), след пречупване през лещата минава през фокуса й; (1.5 т.) 

- лъч, минаващ през центъра на лещата ($O_2$), не се пречупва. (1.5 т.) 

Като се има в предвид горното, правим следните допълнителни построения: 

- продължаваме лъча $AB$ до пресичането му с екрана $E$; (0.5 т.) 

- прекарваме лъч от 1 през $O_2$ докато пресече екрана $E$; (0.5 т.)

• пресечната точна на продълженията на $1O_2$ и AB означаваме с т. D; 

• през 1 пускаме лъч успореден на $OO_1$ до лещата $L - т. D_1$; (0.5 т.) 

• пресечната точна на $DD_1$ и $OO_1$ означаваме с т. $F$ – това е фокусът на лещата; (1 т.) 

• прекарваме лъч от 2 през $O_2$ докато пресече екрана $E$; (0.5 т.) 

• през 2 пускаме лъч, успореден на $OO_1$, до лещата $L - т. H$; (0.5 т.) 

• прекарваме лъч през т. $H$ и т. $F$ до пресичането му с екрана $E$; (0.5 т.) 

• пресечната точна на продълженията на $2O_2$ и $HF$ означаваме с т. $H_1$; 

• прекарваме лъч от т. $C$ през т. $H_1$ докато пресече екрана в т. $P$. (1 т.) 

Горните построения са показани на Фигура 1 на следващата страница. (1 т.) От мащаба на фигурата се вижда, че едно квадратче отговаря на 2 mm, (0.5 т.) тогава за фокусното разстояние на лещата $O_2F$ получаваме $f = 36$ mm. (0.5 т.) 

**Решение 3.1.** Ако двата ключа са в едно и също положение, както е показано на фигурата – положение (А), лампата е включена. Ако двата ключа са в различни положения, лампата е изключена. При натискане на кой да е ключ минаваме от две еднакви в две различни положение и лампата може да се пуска и спира от двата ключа. (2.5 т.) 

 

 

**Решение 3.2.** В положение (А) (за различните положения виж фиг. в условието на задачата) левият извод на електромотора ще е вързан към (+) полюс на батерията, а десният към (–) полюс (както е показано на фиг. вдясно). В положение (Б) електромотора не е вързан към батерията и няма да работи. В положение (В) левият извод на електромотора ще е вързан към (–) полюс на батерията, а десният към (+) полюс и ще върти на обратно. (3 т.) 

 

**Решение 3.3.** За да включим машината, трябва да свържем клемите на електромагнита А1 и А2 с батерията (ориентацията няма значение). Свързваме А1 директно с (+) полюс на батерията, а А2 през бутоните NO и NC с (–) полюс. Така при натискане на NO подаваме напрежение на електромагнита, той издърпва котвата 

 

и машината е включена (между 13 и 14 също има връзка), но само докато NO е натиснат. За да остане електромагнита под напрежение свързваме клема 13 с (–) полюс на батерията, а клема 14 свързваме между NO и NC. Така при отпускане на NO електромагнитът остава под напрежение защото А2 е свързана с (–) полюс на батерията през NC и 14 – 13. При натискане на NC веригата се прекъсва, електромагнитът не е под напрежение и машината спира. (4.5 т.) 

**Указание:** не се дават точки, ако са използвани повече и/или различни елементи от тези, описани в условието на задачата.
