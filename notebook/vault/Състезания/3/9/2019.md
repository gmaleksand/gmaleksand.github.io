[[Състезания/3/9/2018|◂ 2018]] | [[Състезания/3/9r/2019|решения]] | [[Състезания/3/9/2020| 2020 ▸]]

**Задача 1. Хлъзгащо се трупче**

![](Състезания/3/9/Resources/2019_1.svg)

Трупче с маса $m = 1\ \mathrm{kg}$ се хлъзга по хоризонтална повърхност с неизвестна начална скорост към идеално гладък склон, който се намира на неизвестно разстояние $l_1$ от началното положение на трупчето. Трупчето достига склона със скорост $v_0/2$. След плавно спускане по склона, който е с неизвестна височина $h$, трупчето продължава да се хлъзга по друг хоризонтален участък, който има дължина $l_2 = 20\ \mathrm{m}$. Скоростта на трупчето в десния край на долната хоризонтална повърхност е $v_0/3$.
Неизвестният коефициент на триене при хлъзгането по хоризонталните участъци е един и същ. Времето за движение на трупчето по долната хоризонтална повърхност е два пъти по-голямо от времето за движение по горния хоризонтален участък. Работата, която извършва силата на триене при движението на трупчето по хоризонталните повърхности, има стойност $A_\text{тр} = -58\ \mathrm J$. Приемете, че земното ускорение е $g = 10\ \mathrm{m/s^2}$. Съпротивлението на въздуха да се пренебрегне.

а) Намерете на колко е равно разстоянието $l_1$. \[5,5 т.\]

б) Определете коефициента на триене при хлъзгане $k$. \[1,5 т.\]

в) На колко е равна големината на началната скорост $v_0$? \[1 т.\]

г) Намерете височината $h$ на склона. \[2 т.\]

**Задача 2. Топлинен двигател**

Топлинен двигател с работно вещество идеален газ работи по цикъла 1- 2-3-1, показан на фигурата вляво. Процесът 1-2 е изобарен, процесът 2-3 е изохорен, а процесът 3-1 е изотермен. Работата, извършена от външните сили при изотермния процес, е $A_{31} = 0,2\ \mathrm{kJ}$. Приемете, че КПД на двигателя е $\eta = 25\%$. Вътрешната енергия на газа в даден момент се дава с израза $U = 3BT/2$, където $B\approx 8,3\ \mathrm{J/K}$, а $T$ е съответната абсолютна температура на газа. Използвайте, че съотношението между налягането $p_1$, обема $V_1$ и температурата $T_1$ на газа в състояние (1) е $p_1V_1 = BT_1$.

а) Начертайте процесите от цикъла на  $p-V$ диаграма. \[1,5 т.\]

б) Определете при кои процеси газът получава топлина и при кои - отдава топлина на
околната среда. \[1,5 т.\]

в) Намерете на колко е равнa разликата $\Delta T = T_2 - T_1$ между температурите на газа в състояния (1) и (2). \[7 т.\]

**Задача 3. Електрически вериги**

![](Състезания/3/9/Resources/2019_2.svg)

Идеален волтметър и шест еднакви резистора със съпротивление $R$ са свързани по три начина, показани на фигурите вляво.

а) Начертайте еквивалентната схема и определете електричното съпротивление $R_\text{г}$ между краищата на най-горната верига. \[3,5 т.\]

б) Каква е еквивалентната схема и съпротивлението $R_\text{с}$ на средната верига? \[2,5 т.\]

в) Намерете съпротивлението $R_\text{д}$ между двата края на най-долната верига, като начертаете съответната еквивалентна схема. \[4 т.\]