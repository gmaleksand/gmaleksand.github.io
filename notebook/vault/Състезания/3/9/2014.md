Задача 1. Измерване на скоростта на електронен сноп
 На фиг. 1 е показан уред за определяне на скоростта на електронен сноп.
Плочата A на плосък кондензатор е заземена, а плочата В е свързана към земята през
резистор със съпротивление R = 106 $\Omega$ и амперметър, както е показано на фигурата.
Електроните навлизат в кондензатора през малък отвор в пластината А, движейки се
перпендикулярно към нея. Разстоянието между пластините е d = 5 mm, а площта им -
S = 10 cm2.

 A B
 v R

 A

Фиг. 1

А) Амперметърът отчита протичане на ток. Пречертайте схемата и означете посоката
на тока през амперметъра. Дайте кратко обяснение (1-3 изречения) защо сте избрали
тази посока. \[1 т\]
Б) Показанието на амперметъра започва да се увеличава и достига максимална стойност
I = 1,5.10-5 A. Какво количество заряд Q се е натрупало на пластината В? \[4 т\]
В) С каква начална скорост v електроните навлизат в кондензатора? \[3 т\]
Г) За колко време t електроните изминават разстоянието от пластината А до пластината
В? \[2 т\]
Данни
Елементарен електричен заряд, e = 1,6.10-19 C ;
Маса на електрона, m = 9,1.10-31 kg ;
Електрична константа, $\varepsilon_0$ = 8,85.10-12 F/m

Задача 2. Батерия
 Иван разполагал с голям брой различни резистори, които свързвал един след
друг към батерия. За всеки от резисторите измервал тока във веригата и напрежението
върху резистора. След това нанесъл данните на графика, свързал нанесените точки и
получил линията, показана на фиг. 2 - вижте последния лист, който трябва да
предадете заедно с решението.
А) Начертайте схема на електрическата верига, която Иван използвал за измерване на
тока и на напрежението. \[1 т\]
Б) Колко е най-голямото Rmax и най-малкото Rmin съпротивление на резисторите, с които
Иван е разполагал? \[2 т\]
В) Отбележете върху графиката точка А, съответстваща на тока и на напрежението за
резистор със съпротивление R = 10 $\Omega$. Обяснете как сте построили тази точка. \[3 т\]
Г) Пресметнете електродвижещото напрежение E и вътрешното съпротивление r на
батерията. \[4 т\]



 1
Задача 3.
Двете подусловия на задачата са независими.
А) Електромагнитно оръдие
 Върху две успоредни, хоризонтални метални релси е поставена тънка медна
жичка. Дължината на жичката е равна на разстоянието между релсите, както е показано
на фиг. 3 (а). Напречното сечение на жичката е S = 0,1 mm2, а плътността на медта -
$\rho$ = 8900 kg/m 3 . Релсите се намират в еднородно магнитно поле с индукция B = 0,1 T,
насочена от чертежа към вас. Към тях е включен източник, който генерира постоянен
ток I = 5 А, течащ по релсите и по жичката.
 Пресметнете ускорението a, с което ще започне да се движи жичката и отбеле-
жете на чертеж неговата посока. d \[4 т\]


 $\odot$B
 I I
 Фиг. 3 (а)
 Фиг. 3 (б)
Б) Магнитни взаимодействия
 По два дълги успоредни проводника, намиращи се на разстояние d = 10 cm един от
друг, текат в противоположни посоки еднакви по големина токове I = 10 A, както е
показано на фиг. 3 (б).
 - Определете големината В0 и посоката на магнитната индукция на външно
 магнитно поле, което трябва да бъде приложено така, че върху проводниците да
 не действат сили. \[2 т\]
 - При наличие на такова външно поле B0, пресметнете големината B и определете
 посоката на магнитната индукция в точка, разположена по средата между двата
 проводника. \[4 т\]
 -7
Магнитната константа е $\mu$0 = 4$\pi \neg$10 T $\neg$ m/A




 2
Към задача 2.

Внимание! Предайте този лист заедно с решението.
