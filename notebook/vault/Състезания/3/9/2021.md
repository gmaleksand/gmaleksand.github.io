[[Състезания/3/9/2020|◂ 2020]] | [[Състезания/3/9r/2021|решения]] | [[Състезания/3/9/2022| 2022 ▸]]

**Задача 1. Трупчета и макари**

![](Състезания/3/9/Resources/2021_1.svg)

Три трупчета с неизвестни маси m1 , m2 и m3 , са свързани с безмасови неразтегливи нишки за две m1 g еднакви безмасови макари, както е показано на фигурата вляво. Трупчето с маса m1 се намира върху хоризонтална повърхност, като коефициентът на триене между трупчето и повърхността е k = 0,2. Останалите две трупчета (с маси m2 и m3 ) висят свободно от подвижната макара. Първоначално системата се движи равноускорително без начална скорост. В един момент нишката между двете трупчета с маси m2 и m3 е прерязана, след което систематазапочва да се движи равномерно, а силата на опън на другата нишка намалява наполовина
спрямо предишната си стойност. Може да използвате, че земното ускорение е g $\approx$ 10 m/s2 .
Съпротивлението на въздуха да се пренебрегне.

а) Определете отношението на масите m2 /m1 . \[3 т.\]

б) На колко са равни големините на ускоренията a1 и a2 , с които първоначално се движат трупчетата с маси m1 и m2 ? \[3 т.\]

в) Определете отношението на масите m3 /m1 . \[2 т.\]

г) Ако от началото на движението на системата до момента на прерязването на нишката лявото трупче е изминало разстояние d = 0,4 m, намерете сумарната кинетична енергия Eк на трупчетата в момента на прерязването на нишката. Приемете, че масата на лявото трупче е m1 = 0,3 kg. \[2 т.\]

**Задача 2. Хидростатика**

Кубче със страна a = 5 cm от материал с неизвестна плътност $\rho$c е пуснато да плава в дълбок съд с напречно сечение S = 0,01 m2 , пълен с олио с плътност $\rho$o = 0,9 g/cm3 , както е показано на фигурата вляво. Височината ho на издигане на кубчето над повърхността на олиото е неизвестна. След това кубчето е пуснато да плава в идентичен съд, наполовина пълен с вода с плътност $\rho$w = 1 g/cm3 , при което горната стена на кубчето е на нова неизвестна височина hw спрямо водната повърхност. Ако налеем бавно в съда с вода олио с неизвестен обем Vo , кубчето ще плава в двете течности, като неговата височина на издигане над олиото ще бъде h = 2 cm. Дадено е също така, че след наливането на олиото дълбочината на потапяне на кубчето във водата намалява наполовина. Определете плътността $\rho$c на кубчето. На колко са равни височините ho и hw ? Намерете обема Vo на налятото олио. \[10 т.\]

**Задача 3. Електрическа верига**

![](Състезания/3/9/Resources/2021_2.svg)

Идеален амперметър и шест резистора с еднакви съпротивления R са свързани по начина, показан на фигурата вляво.

а) Намерете съпротивлението RAB между точките A и B, като начертаете еквивалентната схема, от която сте го определили. Ако приложим напрежение UAB между точките A и B, какъв ток I1 ще се измери от амперметъра? \[3,5 т.\]

б) Какво е съпротивлението RAC между точките A и C? Начертайте еквивалентната схема на свързване, от която сте го намерили. Определете тока I2 през амперметъра, ако приложим напрежение UAC между точките A и C. \[6,5 т.\]
