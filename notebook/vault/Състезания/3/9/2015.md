[[Състезания/3/9/2014|◂ 2014]] | [[Състезания/3/9r/2015|решения]] | [[Състезания/3/9/2016| 2016 ▸]]

Задача 1. Летящ балон

Балон с обем V е запълнен с газ с плътност $\rho$г. Плътността на въздуха е $\rho$в ($\rho$г < $\rho$в).
Самият балон е направен от много тънка материя с маса m и пренебрежимо малък
обем. Балонът е привързан с тънко въже към земната повърхност. Масата на въжето се пренебрегва. Земното ускорение е g.

А) Изразете чрез дадените в условието величини силата T, с която
въжето действа на балона (фиг. 1). (3 точки)

Прерязват въжето и балонът започва да се издига вертикално
нагоре. На тяло, което се движи във въздуха, действа сила на
съпротивление Fc, пропорционална на квадрата на неговата скорост v:
 1
 Fc = kv2, където k = $\rho$вCS . Тук S е напречното сечение на тялото, а C е
 2
коефициент на съпротивление, който зависи от формата на тялото. Фиг. 1.

Б) Получете формула за максималната скорост vmax , която ще достигне балонът.
При издигането плътността на въздуха и обемът на балона не се изменят. (4 точки)

В) Запишете формулата за максималната скорост, в случая когато балонът има
формата на сфера с радиус r и пренебрежимо малка маса m (масата на обвивката на
балона е много по-малка от масата на газа, който го запълва). За сферично тяло
коефициентът на съпротивление на въздуха е C = 1/2. Пресметнете числената стойност на максималната скорост, ако r = 50 cm и $\rho$г/$\rho$в = 1/2. (3 точки)

Задача 2. Електрически вериги

Част 1. Двата консуматора от електрическата верига на фиг. 2 имат
съпротивления R1 = 6 $\Omega$ и R2 = 2 $\Omega$. Определете вътрешното съпротивление r на
източника, ако мощността на тока във външната част на веригата не се изменя при
затваряне на ключа K. (5 точки)

Част 2. Кондензаторът от електрическата верига, чиято схема е показана на
фиг. 3, не е зареден. Затваряме ключа К.

А) Опишете качествено как се изменя токът в електрическата верига и
напрежението върху кондензатора. (1,5 точки)

Б) Определете количеството топлина Q, което се отделя в резистора със
съпротивление R. Всички величини, отбелязани на фиг. 3, са известни. (3,5 точки)

Задача 3. Електронен сноп

Две еднакви успоредни метални пластинки образуват плосък кондензатор,
който е поставен във вакуумна камера. Отношението на дължината L на пластинките
 L
към разстоянието d между тях е = 10 .
 d

Към средата на кондензатора, успоредно на пластинките (фиг. 4), е насочен
тесен сноп от електрони. Скоростта на електроните е v = 1,6.107 m/s. Взаимодействието между електроните от снопа и действието на силата на тежестта не се отчитат.

А) При какви стойности на напрежение U върху кондензатора електронният сноп
ще премине през кондензатора? (4 точки)

Б) Колко процента е максималното възможно нарастване $\Delta$Ек на кинетичната
енергия на електроните след преминаване през кондензатора? (2 точки)

В) Всяка от пластините (електродите) на описания по-горе кондензатор има
площ S = 200 cm2. Зарядът на кондензатора е Q = 8.10-7 C. Определете посоката и
големината на индукцията B на еднородното магнитно поле, което трябва да се
създаде вътре в кондензатора, за да може снопът от електрони, движещи се със
скорост v = 1,6.107 m/s (фиг.4), да премине през кондензатора, без да променя
посоката си на движение. (4 точки)

Полезни данни:

Елементарен заряд e = 1,6.10-19 C; маса на електрона m = 9,1.10-31 kg,

електрична константа $\varepsilon_0$ = 8,85.10-12 F/m.
