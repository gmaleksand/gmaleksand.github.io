Задача 1. Динамика
През лека макара, въртяща се без триене, е прехвърлен шнур с пренебрежима маса.
Към единия край на шнура (левия) е закачено тяло с маса m1 , а по другия (десния) се
хлъзга надолу шайба с маса m2 (фиг. 1).

![](Състезания/3/9/Resources/2023_1.png)
Фиг. 1
а) С какво ускорение a се движи шайбата и на колко е равна силата f1 на триене,
действаща на шайбата, ако тялото с маса m1 е неподвижно? \[3 т.\]
б) Шайбата се спуска с постоянно ускорение a2 спрямо шнура. Намерете
ускорението a1 на тялото с маса m1 спрямо неподвижната макара. \[4,5 т.\]
в) На колко е равна силата на триене f 2 , действаща на шайбата в случая б)?
 \[2,5 т.\]
Задача 2. Топлинни явления

А. В цилиндър под подвижно бутало с пренебрежима маса се намира въздух, който при
температура t = 0 $^\circ$C заема обем V0 = 11, 2 L . Въздухът се нагрява и при разширението
повишава температурата си с $\Delta$t = 1 $^\circ$C .
 а) Намерете израз за извършената от газа работа и определете нейната стойност.
 б) Какво количество топлина е получил газът при този процес?
Вътрешната енергия на газа се дава с израза U = cT , където c = 10, 4 J/K .
Атмосферното налягане е p0 = 1,0.105 Pa . \[4,5 т.\]

Б. В Дюаров съд (термос) се съхраняват V = 2 L течен азот с температура t1 = -195 $^\circ$C
(температура на кипене при атмосферно налягане). За денонощие от него се изпарява
половината от количеството азот. Ако е известно, че при температура t2 = 0 $^\circ$C лед с
маса m = 40 g се стопява напълно в същия съд за време $\tau$2 = 22,5 h , намерете
специфичната топлина на изпарение r на азота. Постъпващото количество топлина за
единица време от околната среда е пропорционално на разлика на температурите извън
съда и вътре в съда.
Допълнителни данни: температура на околния въздух: t0 = 20 $^\circ$C , плътност на течния
азот: $\rho_1$ = 8.102 kg/m3 , специфична топлина на топене на леда: $\lambda$ = 335 kJ/kg . \[5,5 т.\]

 1
Задача 3. Електрическа верига
Във верига са свързани успоредно два източника, чиито напрежения са съответно
E1 = 1, 9 V и E2 = 1,1 V . Към тях има свързани също съпротивления r1 = 0,1 $\Omega$ и
r2 = 0,8 $\Omega$ . Резистор със съпротивление R = 10 $\Omega$ е включен във веригата, както е
показано на фиг. 2. Определете:
 E1 r1



 E2 r2


 R
 Фиг. 2

 а) токовете I1 и I 2 през източниците, а така също и техните посоки \[8 т.\]
 б) напрежението U между краищата на резистора \[2 т.\]




 1
