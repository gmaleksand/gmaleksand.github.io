[[Състезания/3/10/2021|◂ 2021]] | [[Състезания/3/10/2022|условия]] | [[Състезания/3/10/2023| 2023 ▸]]

**Задача 1. Теглилки на масивна нишка**

**а)** Когато лявата теглилка достига макарата, се изпълняват следните две уравнения на Нютон за хоризонталната и вертикалната части от системата: $T_{\text{кр}} = m_{\text{л}}a_{\text{кр}}$ \[0,5 т.\] и $m_{\text{д}}g - T_{\text{кр}} = m_{\text{д}}a_{\text{кр}}$ \[0,5 т.\], където $T_{\text{кр}}$ е моментната сила на опън на нишката върху макарата. Получаваме, че $a_{\text{кр}} = \frac{m_{\text{д}}}{m_{\text{л}} + m_{\text{д}}} g = \frac{2}{5} g \approx 4 \text{ m/s}^2$. \[1 т.\]

**б)** Първоначално, хоризонталната част на нишката е с дължина $d$, като съответната маса е $m_{\text{н}} d / L$. \[0,2 т.\] Тогава вертикалната част на нишката има дължина $L - d$ и маса $m_{\text{н}} (L - d) / L$. \[0,3 т.\] От II принцип на Нютон имаме следните две уравнения за хоризонталната и вертикалната части от системата: $T_{\text{нач}} = \left( m_{\text{л}} + \frac{d}{L} m_{\text{н}} \right) a_{\text{нач}}$ \[0,5 т.\] и $\left( m_{\text{д}} + \frac{L-d}{L} m_{\text{н}} \right) g - T_{\text{нач}} = \left( m_{\text{д}} + \frac{L-d}{L} m_{\text{н}} \right) a_{\text{нач}}$ \[0,5 т.\], като $T_{\text{нач}}$ е първоначалната сила на опън на нишката върху макарата. Следователно $a_{\text{нач}} = \frac{m_{\text{д}} + \frac{L-d}{L} m_{\text{н}}}{m_{\text{л}} + m_{\text{д}} + m_{\text{н}}} g$. \[0,5 т.\] Окончателното ускорение на системата е равно на ускорението непосредствено преди откачването на дясната теглилка, т.е. $a_{\text{кр}} = \frac{m_{\text{д}} + \frac{L-d'}{L} m_{\text{н}}}{m_{\text{л}} + m_{\text{д}} + m_{\text{н}}} g = \frac{m_{\text{д}}}{m_{\text{л}} + m_{\text{д}}} g$. \[0,5 т.\] Оттук $d' = \frac{m_{\text{л}} m_{\text{д}}}{m_{\text{н}} (m_{\text{л}} + m_{\text{д}})} L = \frac{3}{10} L = 0,6 \text{ m}$. \[1,5 т.\]

**в)** Първоначалното ускорение на системата е равно на ускорението непосредствено след откачването на дясната теглилка, т.е. $a_{\text{нач}} = \frac{(L-d') m_{\text{н}}}{L(m_{\text{л}} + m_{\text{н}})} g = \frac{m_{\text{н}} (m_{\text{л}} + m_{\text{н}}) - m_{\text{л}} m_{\text{д}}}{(m_{\text{л}} + m_{\text{н}})^2} g = \frac{7}{25} g \approx 2,8 \text{ m/s}^2$. \[2 т.\]

**г)** От равенствата $a_{\text{нач}} = \frac{m_{\text{д}} + \frac{L-d}{L} m_{\text{н}}}{m_{\text{л}} + m_{\text{д}} + m_{\text{н}}} g = \frac{m_{\text{н}} (m_{\text{л}} + m_{\text{н}}) - m_{\text{л}} m_{\text{д}}}{(m_{\text{л}} + m_{\text{н}})^2} g$ \[0,5 т.\] получаваме, че $d = \frac{m_{\text{л}} m_{\text{д}} [2(m_{\text{л}} + m_{\text{н}}) + m_{\text{д}}]}{m_{\text{н}} (m_{\text{л}} + m_{\text{н}})^2} L = \frac{33}{50} L \approx 1,3 \text{ m}$. \[1,5 т.\]



**Задача 2. Електрическа пирамида**

**а)** Електрическата верига може да се представи планарно по начина показан на фигурата по-горе вляво. Тази верига е симетрична спрямо отсечката **CD** и при подаване на напрежение между точките **A** и **B** няма да има напрежение между **C** и **D**. \[0,5 т.\] В такъв случай няма да протече ток през средния резистор със съпротивление $R_2$ (горната част от веригата представлява балансиран Уитстонов мост) и той може да бъде откачен от веригата. \[0,5 т.\] Получава се еквивалентната схема, показана на фигурата по-горе вдясно. \[0,5 т.\] Съпротивлението, което ще се измери между точките **A** и **B**, е равно на $R_{AB} = \frac{R_1(2R_1)(2R_2)}{R_1(2R_1) + R_1(2R_2) + (2R_1)(2R_2)} = \frac{2R_1R_2}{R_1 + 3R_2}$ \[1 т.\] Изходната електрическа верига може да се представи планарно и по начина показан на фигурата по-долу вляво. Ако подадем напрежение между точките **C** и **D** в тази верига, конфигурацията от токове ще бъде симетрична спрямо правата, свързваща точките **A** и **B**. \[1 т.\] В този случай няма да протече ток през средния резистор със съпротивление $R_1$ (отново горната част от веригата представлява балансиран Уитстонов мост) и може да го откачим от веригата. \[0,5 т.\] Получава се система от последователно и успоредно свързани резистори с еквивалентна схема, показана на фигурата по-долу вдясно. \[0,5 т.\] Съпротивлението, което ще се измери между точките **C** и **D**, е равно на $R_{CD} = \frac{R_2(R_1 + R_2)^2}{2R_2(R_1 + R_2) + (R_1 + R_2)^2} = \frac{R_2(R_1 + R_2)}{R_1 + 3R_2}$. \[1 т.\] От условието $R_{CD} = 2R_{AB}$ следва, че отношението $R_2/R_1 = 3$. \[1 т.\]

**б)** Мощността, която се отделя в резисторите, е $P = \frac{\mathcal{E}^2}{R_{AB}} = \frac{(R_1 + 3R_2)\mathcal{E}^2}{2R_1R_2} = \frac{5\mathcal{E}^2}{3R_1}$. \[0,5 т.\] Следователно $R_1 = \frac{5\mathcal{E}^2}{3P}$ \[0,5 т.\], а $R_2 = 3R_1 = \frac{5\mathcal{E}^2}{P}$. \[0,5 т.\]

**в)** Ако точките **A** и **B** са свързани накъсо, се получава схемата вляво. \[1 т.\] Съпротивлението, което ще се измери между точките **B** и **C**, е равно на $R'_{BC} = \frac{3R_1R_2}{2(R_1 + 3R_2)} = \frac{9R_1}{20} = \frac{3\mathcal{E}^2}{4P}$. \[1 т.\]



**Задача 3. Оптическа призма**

**а)** Както може да се види на чертежа вляво, лазерният лъч първо се пречупва под ъгъл $\beta$, като $\sin \beta = \frac{1}{n}$. \[0,5 т.\] Вътре в призмата ъгълът на падане $\gamma = 60^\circ - \beta$. \[0,5 т.\] За второто пречупване от закона на Снелиус имаме, че $n \sin \gamma = \sin 60^\circ$. \[0,5 т.\] Оттук $n \sin \gamma = n \sin(60^\circ - \beta) = n(\sin 60^\circ \cos \beta - \cos 60^\circ \sin \beta) = \sin 60^\circ = \frac{\sqrt{3}}{2}$ \[0,5 т.\], откъдето $\sqrt{3(n^2 - 1)} = 1 + \sqrt{3}$ \[0,5 т.\], т.е. $n = \sqrt{\frac{7 + 2\sqrt{3}}{3}} \approx 1,87$ \[1 т.\].

**б)** На чертежа вляво се вижда ходът на светлинния лъч. От закона на Снелиус следва връзка между ъгъла на падане $\alpha$ и ъгъла на пречупване $\delta$: $\sin \delta = \frac{\sin \alpha}{n} = \frac{1}{2n} \approx 0,27$, т.е. търсеният ъгъл $\delta \approx 16^\circ$. \[1 т.\] След като влезе в призмата, лъчът минава през срещуположния ръб на призмата и играе ролята на хипотенуза в правоъгълен триъгълник, чийто катети са с дължини $l\sqrt{3}/2$ и $\frac{l}{2} - x$ (вж. фигурата вляво). \[1 т.\] Следователно $\tan \delta = \frac{l/2 - x}{l\sqrt{3}/2} = \frac{\sin \delta}{\cos \delta} = \frac{1}{\sqrt{4n^2 - 1}}$. \[1 т.\] Търсеното разстояние е $x = \frac{l}{2} \left( 1 - \sqrt{\frac{3}{4n^2 - 1}} \right) \approx 2,6 \text{ cm}$. \[1 т.\]

**в)** Ако увеличаваме ъгъла на падане, трябва лъчът да пада все по-близо до долния ляв ръб на призмата, за да мине през срещуположния ръб, след като влезе в призмата. Максималният ъгъл на падане се реализира, ако лъчът „влезе“ през долния ляв ръб, т.е. при $x_{\text{min}} = 0$. \[0,5 т.\] Оттук следва, че за ъгъла на пречупване $\tan \delta_{\max} = \frac{1}{\sqrt{3}}$ и $\delta_{\max} = 30^\circ$. \[0,5 т.\] За съответния максимален ъгъл на падане $\sin \alpha_{\max} = n \sin \delta_{\max} = n \sin 30^\circ = \frac{n}{2} = \frac{1}{2} \sqrt{\frac{7 + 2\sqrt{3}}{3}} \approx 0,93$ \[1 т.\] и $\alpha_{\max} \approx 69^\circ$ \[0,5 т.\].