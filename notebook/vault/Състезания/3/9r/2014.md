**Задача 1. Измерване на скоростта на електронен сноп**

А) Посоката на тока е означена на фигурата.

След като минат през отвора в пластината $A$, електроните попадат върху пластината $B$. Оттам те преминават последователно през резистора, амперметъра и земята. Понеже електроните са отрицателно заредени, посоката на тока е противополжна на посоката, в която те се движат.

Б) От закона на Ом следва, че потенциалната разлика между земята и пластината $B$ е:

$U = IR = 15 \, \text{V}$

Тъй като пластината $A$ е заземена, напрежението между пластините също е $U$. Следователно, големината на заряда, натрупан върху всяка пластина на кондензатора е:

$|Q| = CU$

От формулата за капацитет на плосък кондензатор:

$C = \frac{\varepsilon_0 S}{d} = 1,77 \cdot 10^{-12} \, \text{F}$

Като вземем предвид, че пластината $B$ е отрицателно заредена, намираме:

$Q = -1,77 \cdot 10^{-12} \, \text{F} \cdot 15 \, \text{V} \approx -2,7 \cdot 10^{-11} \, \text{C}$

В) Понеже електроните се отблъскват от отрицателно заредената пластина $B$, тяхната скорост намалява при движението им в кондензатора. Върху пластината $B$ се натрупва заряд докато скоростта, с която електроните достигат пластината, не стане равна на нула. От закона за запазване на енергията следва:

$\frac{mv^2}{2} = eU$

откъдето:

$v = \sqrt{\frac{2eU}{m}} = \sqrt{\frac{2 \cdot 1 \cdot 6 \cdot 10^{-19} \, \text{C} \cdot 15 \, \text{V}}{9,1 \cdot 10^{-31} \, \text{kg}}} = 2,3 \cdot 10^6 \, \text{m/s}$

Г) Електроните в кондензатора се движат равнозакъснително, докато спрат напълно върху пластината $B$. От законите за скоростта и пътя следва:

$d = \frac{at^2}{2}$

$v = at$

откъдето:

$t = \frac{2d}{v} = 4,35 \cdot 10^{-9} \, \text{s}$

Схема за оценяване на задача 1

|                                                            | елемент от решението                                              | точки |
| ---------------------------------------------------------- | ----------------------------------------------------------------- | ----- |
| А)                                                         | Означава правилно посоката на тока                                | 0,5   |
| Обосновава избора на посоката                              | 0,5                                                               |       |
| Пресмята напрежението върху кондензатора                   | 1,0                                                               |       |
| Б)                                                         | Изразява заряда чрез напрежението и капацитета                    | 1,0   |
| Прилага формулата за капацитет на плосък кондензатор       | 1,0                                                               |       |
| Пресмята големината на заряда                              | 0,5                                                               |       |
| Съобразява отрицателния знак на заряда                     | 0,5                                                               |       |
| В)                                                         | Съобразява, че електроните достигат с нулева скорост пластината В | 1,0   |
| Прилага закона за запазване на енергията                   | 1,0                                                               |       |
| Изразява скоростта                                         | 0,5                                                               |       |
| Пресмята числено скоростта                                 | 0,5                                                               |       |
| Г)                                                         | Записва закона за пътя при равнозакъснително движение             | 0,5   |
| Записва закона за скоростта при равнозакъснително движение | 0,5                                                               |       |
| Изразява времето                                           | 0,5                                                               |       |
| Пресмята числено времето                                   | 0,5                                                               |       |

Задача 2.

А) Схемата е дадена на фигурата.

Б) Най-голямо съпротивление отговаря на левия край на графиката, където напрежението е най голямо: $U_{\text{max}} = 8,8 \, \text{V}$, а токът – най-малък: $I_{\text{min}} = 0,2 \, \text{A}$. От закона на Ом намираме:

$R_{\text{max}} = \frac{U_{\text{max}}}{I_{\text{min}}} = 44 \, \Omega$

Най-малко съпротивление отговаря на десния край на графиката, където напрежението е най малко: $U_{\text{min}} = 6 \, \text{V}$, а токът – най-голям: $I_{\text{max}} = 3 \, \text{A}$. От закона на Ом намираме:

$R_{\text{min}} = \frac{U_{\text{min}}}{I_{\text{max}}} = 2 \, \Omega$

В) За резистор със зададено съпротивление $R = 10 \, \Omega$, напрежението и тока са свързани със зависимостта:

$U = RI = 10I$

Графиката на тази зависимост е права, минаваща през началото на координатната система. За да построим графиката, е нужно да намерим още една нейна точка. Ако например положим $I = 1 \, \text{A}$, получаваме $U = 10 \, \text{V}$. Построяваме права, свързваща точките (0,0) и (1,10). Точка $A$ е пресечна точка на двете графики.

Г) От закона на Ом за цялата верига:

$I = \frac{\varepsilon}{R + r}$

намираме:

$U = IR = \mathcal{E} - Ir$

Избираме две произволни точки от графиката, например крайните, и получаваме система от уравнения:

$8,8V = \mathcal{E} - 0,2A \cdot r$

$6V = \mathcal{E} - 3A \cdot r$

Оттук намираме:

$r = 1 \Omega$

$\mathcal{E} = 9 \text{ V}$

Схема за оценяване на задача 2

|                      |                                                                                                                                         |     |
| -------------------- | --------------------------------------------------------------------------------------------------------------------------------------- | --- |
| елемент от решението | Точки                                                                                                                                   |     |
| А)                   | Амперметърът е свързан успоредно на резистора.                                                                                          | 0,5 |
|                      | Волтметърът е свързан успоредно на резистора.                                                                                           | 1,0 |
| Б)                   | Посочва, че най-голямо съпротивление съответства на левия край на графиката и отчита съответния ток и напрежение                        | 0,5 |
|                      | Пресмята $R_{max}$ по закона на Ом                                                                                                      | 0,5 |
|                      | Посочва, че най-малко съпротивление съответства на десния край на графиката и отчита съответния ток и напрежение                        | 1,0 |
| В)                   | Пресмята $R_{min}$ по закона на Ом                                                                                                      | 0,5 |
|                      | Записва с формула връзката между ток и напрежение.                                                                                      | 0,5 |
|                      | Построява права по две точки по 0,5 т. на правилно построена точка. 0 т., ако правата не минава през началото на координатната система; | 1,0 |
| Г)                   | Построява т. А като пресечна точка на двете графики. (0,5 т. ако точката е подбрана по чрез налучкване)                                 | 1,0 |
|                      | Напрежението, съответстващо на т. А, е между 8 и 8.2 V                                                                                  | 0,5 |
|                      | Записва закона на Ом за цялата верига.                                                                                                  | 1,0 |
|                      | Извежда връзка между напрежението върху консуматора и тока във веригата.                                                                | 1,0 |
|                      | Отчита координатите на две точки и съставя система от уравнения.                                                                        | 1,0 |
|                      | Пресмята r                                                                                                                              | 0,5 |
|                      | Пресмята $\mathcal{E}$                                                                                                                  | 0,5 |


**Задача 3.**

А) На фигурата е показана посоката на тока през жичката. От правилото на изпънатите пръсти на дясната ръка определяме, че магнитната сила върху жичката, а следователно и нейното ускорение са насочени наляво.

Големината на магнитната сила е:

$F = IBL$

където L е дължината на жичката. Масата на жичката е:

$m = \rho SL$

От II принцип на Нютон намираме:

$a = \frac{F}{m} = \frac{IB}{\rho S} \approx 562 \text{ m/s}^2$

Б) От правилото на свитите пръсти на дясната ръка определяме, че проводникът 1 създава по линията, на която е разположен проводника 2, магнитна индукция $B_1$, насочена от чертежа към нас. За да бъде нула силата, действаща на проводника 2, е нужно да приложим външно магнитно поле $B_0$, насочено към чертежа. Големините на двете полета трябва да бъдат равни:

$B_0 = B_1 = \frac{\mu_0 I}{2\pi d} = 2 \cdot 10^{-5} \text{ Т}$

В точка, разположена между двата проводника, полето е суперпозиция на полетата $B_1$ и $B_2$, създадени от проводниците 1 и 2 съответно, и външното поле $B_0$. От правилото на свитите пръсти на дясната ръка определяме, че $B_1$ и $B_2$, са с еднакви посоки – от чертежа към нас. Следователно:

$B = B_1 + B_2 - B_0$

В точка, разположена на еднакви разстояния $d/2$ от двата проводника имаме:

$B_1 = B_2 = \frac{\mu_0 I}{2\pi d/2} = 2B_0$

Следователно сумарното поле има големина:

$B = 3B_0 = 6 \cdot 10^{-5} \text{ Т}$

и е насочено от чертежа към нас.







Схема на оценяване на задача 3

|     | елемент от решението                                                                                                                                                                                                             | точки |
| --- | -------------------------------------------------------------------------------------------------------------------------------------------------------------------------------------------------------------------------------- | ----- |
| А)  | Посочва правилната посока на магнитната сила и на ускорението.                                                                                                                                                                   | 0,5   |
|     | Аргументира избора с правилото на изпънатите пръсти на дясната ръка                                                                                                                                                              | 0,5   |
|     | Записва израз за силата на Ампер.                                                                                                                                                                                                | 1,0   |
|     | Изразява масата на жичката.                                                                                                                                                                                                      | 0,5   |
|     | Получава израз за ускорението.                                                                                                                                                                                                   | 1,0   |
| Б)  | Пресмята ускорението числено.                                                                                                                                                                                                    | 0,5   |
|     | Определя посоката на полето $B_1$ или обяснява, че между проводници, по които текат токове в противоположни посоки, действа сила на отблъскване.                                                                                 | 0,5   |
|     | Прави извод, че $B_0$ е насочена противоположна на $B_1$ или посочва, че $B_0$ трябва да е насочена към чертежа, за да може магнитната сила от страна на външното поле да уравновесява силата на отблъскване между проводниците. | 0,5   |
|     | Получава израз за $B_0$                                                                                                                                                                                                          | 0,5   |
|     | Пресмята числено $B_0$                                                                                                                                                                                                           | 0,5   |
|     | Определя посоките на полетата $B_1$ и $B_2$, между двата проводника                                                                                                                                                              | 1,0   |
|     | Прилага принципа на суперпозиция и изразява резултантното поле $B$.                                                                                                                                                              | 1,0   |
|     | Изразява големините на $B_1$ и $B_2$, за точка по средата между проводниците.                                                                                                                                                    | 1,0   |
|     | Пресмята големината на резултантното поле $B$                                                                                                                                                                                    | 0,5   |
|     | Прави извод, че индукцията $B$ е насочена от чертежа към нас.                                                                                                                                                                    | 0,5   |
