[[Състезания/3/9/2021|◂ 2021]] | [[Състезания/3/9/2022|условия]] | [[Състезания/3/9/2023| 2023 ▸]]

**Задача 1**

**Част 1**

**А)** Стълбът течност в тръбата, преди да се затвори горния край на тръбата, е равен на дълбочината на потапяне, т.е. $H = l/2$. **(0,5 т)**

**Б)** Като изтече част от течността, въздухът в тръбата малко ще се разшири. Преди затварянето на тръбата, налягането е било равно на $p_0$. След разширението на въздуха във вече затворената тръба налягането е $p_1 < p_0$. **(0,5 т)**

**В)** За въздуха в тръбата налягането и обема се изменят според закона на Бойл-Мариот ($pV = const$). Записваме равенството за двата момента – преди и след изтичане на течност от запушената тръба **(0,5 т)**:
$p_0 \left( \frac{l}{2} S \right) = p_1 \cdot (l - x)S \quad (1) \quad$ **(1 т)**

От друга страна налягането на въздуха, след като изтече известно количество течност и в тръбата остане стълб с дължина $x$, е:
$p_1 = p_0 - \rho gx \quad (2) \quad$ **(1 т)**

След като заместим (2) в (1), се получава квадратно уравнение спрямо $x$:
$\rho gx^2 - (p_0 + \rho gl) \cdot x + p_0l/2 = 0 \quad$ **(1 т)**
$x_{1,2} = \frac{(p_0 + \rho gl) \pm \sqrt{(p_0 + \rho gl)^2 - 2\rho gp_0l}}{2\rho gl} \quad$ **(1 т)**

**Анализ.** От двете решения има смисъл само онова, което е със знак „минус”, защото другият корен е по-голям от дължината на тръбата $l$, което е невъзможно. **(0,5 т)**

**Част 2.**

**А)** $mg$ – силата на тежестта, $F_A$ – изтласкваща (архимедова) сила, $F_c$ – сила на съпротивление и за чертеж **(1 т)**
*(На чертежа: вектор $mg$ сочи надолу, вектори $F_A$ и $F_c$ сочат нагоре)*

**Б)** От условието за равновесие (камъкът пада с постоянна скорост) на силите:
$F_c = mg - F_A \quad$ **(1 т)**
$F_c = mg - \rho_2 gV$
$F_c = mg - \rho_2 gm / \rho_1$
$F_c = mg(1 - \rho_2 / \rho_1) \quad$ **(1 т)**

Отделеното количество топлина $Q$ е равно на извършената от силата на съпротивление работа, взета по модул:
$Q = F_c h = mgh \left( 1 - \frac{\rho_2}{\rho_1} \right) \quad$ **(1 т)**

**Забележка:** Да **НЕ** се дават никакви точки при отговор: $Q = mgh$.

---

**Задача 2**

**А)** Прилагаме втори закон на Нютон за двете тела:
За $m_1$: $F_1 - T = m_1a_1$
За $m_2$: $T - F_2 = m_2a_2$
За съставяне на системата уравнения **(1 т)**
Ускоренията на телата са равни: $a_1 = a_2 = a$ **(1 т)**

**Б)** След решаване на получената системата уравнения:
$a = \frac{F_1 - F_2}{m_1 + m_2} \quad$ **(1 т)**
$T = \frac{m_2F_1 + m_1F_2}{m_1 + m_2} \quad$ **(1 т)**

**В)** Логиката при решаването на това подусловие е аналогична на подусловие Б).
Пукнатината мислено разделя пръчката на две части. Можем да разгледаме едната част от пръчката с маса $m_1 = (L - l)M/L$ **(1 т)**, а другата с маса $m_2 = lM/L$. **(1 т)**
Силата на опън $T$ действа на мястото на пукнатината (в разглеждания контекст).
Понеже ускоренията са равни $a_1 = a_2 = a$ **(1 т)** следва:
$\frac{F_1 - T}{m_1} = \frac{T - F_2}{m_2} \quad$ **(1 т)**
$\frac{bt - T}{m_1} = \frac{T - 2bt}{m_2} \quad$ **(1 т)**
$t = \frac{T(m_1 + m_2)}{b(2m_1 + m_2)}$
$t = \frac{TL}{b(2L - l)} \quad$ **(1 т)**

---

**Задача 3**

**Част 1.** За всеки верен ред – **0,5 т.** В случай дори и само на един грешен елемент от даден ред от таблицата да се дават по 0 точки.

| Графика | Възможна ли е графиката? (Да/Не) | Крайно състояние в торбичката (лед или вода) | Крайно състояние в калориметъра (лед или вода) |
| :--- | :--- | :--- | :--- |
| **А)** | Да | Лед | Вода |
| **Б)** | Да | Лед или (лед и вода)* | Вода |
| **В)** | Да | Лед | Вода или (лед и вода)* |
| **Г)** | Да | Лед | Лед |
| **Д)** | Да | Вода | Вода |

*\*Да се признаят за верни отговори, ако състезателите са отговорили с (лед и вода).*

**Част 2.**

**А)** Всяка следваща снежна топка получава топлина от нагревателя и допълнително количество топлина от нагрятата вече вода, поради което се намалява времето за топене на снега. **(0,5 т)**

**Б)** За топенето на първата снежна топка за време $t$:
$Pt = m(\lambda + c_{л} \cdot \Delta T_{л}) \quad$ **(1,5 т)**

**В)** След разтопяването на леда получената вода се нагрява от $0^\circ C$ до $T_0$, уравнението за топлинния баланс ще има вида:
$P(t_0 - t) = cmT_0 \quad$ **(1,5 т)**

**Г)** От последните две уравнения се получава връзката:
$\lambda + c_{л} \cdot \Delta T_{л} = \frac{cT_0 t}{t_0 - t} \quad (*) \quad$ **(1 т)**

Количеството топлина, получено за време $t_0$, обхваща времето за нагряване на снега, топенето му и нагряването на получената вода до температура $T_0 = 10^\circ C$. Това означава, че всяка следваща снежна топка влиза в калориметъра, който е с температура $T_0 = 10^\circ C$. **(1 т)**

**Д)** В условието е казано, че стотната топка се разтопила почти веднага. Това означава, че количеството топлина получено от нагревателя е малко, т.е. основното количество топлина към стотната снежна топка се получава от получената вода с маса $99m$ при начална температура $T_0$.
$99mcT_0 = 100mcT + m(\lambda + c_{л} \cdot \Delta T_{л}) \quad$ **(1 т)**

Като използваме уравнение $(*)$ се получава търсеният отговор:
$T = \frac{T_0}{100} \left( 99 - \frac{t}{t_0 - t} \right) = 9,1^\circ C \quad$ **(1 т)**