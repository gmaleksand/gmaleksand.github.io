**Задача 1.**

**А)** На балона действат три сили (вж. фигурата):

силата на тежестта $G = (\rho_{\text{г}}V + m)g$  1 точка

изтласкващата (архимедова) сила на въздуха $F_A = \rho_{\text{в}}Vg$ 1 точка

и силата на опъване на въжето $T$. От условието за равновесие на балона $G + T = F_A$ определяме силата $T = F_A - G = [(\rho_{\text{в}} - \rho_{\text{г}})V - m]g$ 1 точка

**Б)** Равнодействащата сила, под действие на която балонът се издига с ускорение, е

$F = F_A - G - F_{\text{с}}$  1 точка

$F = \rho_{\text{в}}Vg - (\rho_{\text{г}}V + m)g - \frac{1}{2}\rho_{\text{в}}CSv^2$ 1 точка

Балонът се движи ускорително и скоростта му нараства. Заедно със скоростта нараства и силата на съпротивление на въздуха, а равнодействащата сила и ускорението на балона намаляват. Когато равнодействащата сила стане нула, ускорението също е нула и скоростта престава да расте – тя достига своята максимална (постоянна) стойност, която определяме от условието $F = 0$  1 точка

$v^2 = \frac{2g[(\rho_{\text{в}} - \rho_{\text{г}})V - m]}{\rho_{\text{в}}CS}$ 1 точка

**В)** В горната формула полагаме $m = 0$, $C = \frac{1}{2}$, $S = \pi r^2$ и $V = \frac{4}{3}\pi r^3$  1 точка

и получаваме $v^2 = \frac{16}{3}rg \left( 1 - \frac{\rho_{\text{г}}}{\rho_{\text{в}}} \right)$ 1 точка; $v = 3,6 \text{ m/s}$ 1 точка

**Задача 2.**

**Част 1.** Когато ключът К е отворен, отделената във външната част на веригата мощност е $P_1 = I^2R_1 = \frac{\varepsilon^2 R_1}{(R_1 + r)^2}$  1 точка.

Еквивалентното съпротивление на двата успоредно свързани консуматора е

$R = \frac{R_1 R_2}{R_1 + R_2} = 1,5 \Omega$  1 точка.

Отделената във външната част на веригата мощност при затворен ключ е

$P_2 = I^2R = \frac{\varepsilon^2 R}{(R + r)^2}$ 1 точка.

Приравняваме двете мощности, коренуване двете страни на полученото равенство

$\frac{\sqrt{R_1}}{(R_1 + r)} = \frac{\sqrt{R}}{(R + r)}$ и определяме вътрешното съпротивление на източника

$r = \sqrt{R_1 R} = 3 \Omega$  2 точки

**Част 2. А)** Непосредствено след затварянето на ключа кондензаторът не е зареден, а токът във веригата е $I = \frac{\varepsilon}{(R + r)}$  0,5 точки.

След това кондензаторът започва да се зарежда, а токът намалява 0,5 точки.

Токът става равен на нула ($I = 0$), когато кондензаторът се зареди напълно. Напрежението на заредения кондензатор е $U = \varepsilon$  0,5 точки.

**Б)** От закона за запазване на енергията следва равенството

$\varepsilon q = \frac{q^2}{2C} + Q$ , 1 точка

където $q$ е зарядът, преминал през източника при зареждането на кондензатора, $\varepsilon q$ е енергията, която се черпи от източника, $q^2/2C$ е енергията на заредения кондензатор, а $Q$ – отделеното количество топлина. Заместваме $q = C\varepsilon$ и изразяваме отделеното количество топлина $Q = \frac{C\varepsilon^2}{2}$ 1 точка.

Да означим с $Q_1$ количеството топлина, което се отделя в източника, а с $Q_2$ – в резистора (във външната част на веригата): $Q = Q_1 + Q_2$  0,5 точки.

Във всеки момент през източника и резистора тече един и същ ток. Затова отделените в тях количества топлина са пропорционални на съпротивлението съответно на източника и на резистора ($Q_1 = kr$ и $Q_2 = kR$).

Следователно $Q_1/Q_2 = r/R$ или $Q_2 = \frac{R}{R+r} Q = \frac{R C \varepsilon^2}{2(R+r)}$  1 точка.

**Задача 3.**

**А)** Електроните извършват едновременно две движения: равномерно движение по оста на кондензатора и равноускорително движение в перпендикулярно направление. За времето $t = \frac{L}{v}$, 0,5 точки,

за което електроните преминават през кондензатора, те се отклоняват към положителния електрод на разстояние $y = \frac{at^2}{2}$ 0,5 точки.

Електроните ще преминат през кондензатора, ако $y < d/2$ 0,5 точки.

Ускорението на всеки електрон е $a = \frac{eE}{m}$,  0,5 точки,

където $E$ е интензитетът на електричното поле в кондензатора. Приемаме това поле за еднородно и, като използваме връзката $E = \frac{U}{d}$, за ускорението получаваме $a = \frac{eU}{md}$  0,5 точки.

След заместване на $a$ и $t$ в неравенството $y < d/2$ получаваме условието, при което електроните ще преминат през кондензатора:

$U < \frac{mv^2}{e} \left( \frac{d}{L} \right)^2$  1 точка; $U < 14,6 \text{ V}$ 0,5 точки.

**Б)** При преминаване на електрон през кондензатора електричните сили извършват положителна работа $A = eEy = e\frac{U}{d}y$ и кинетичната енергия на електрона нараства с

$\Delta E_k = A = e\frac{U}{d}y$ 1 точка.

Това нарастване е максимално при най-голямата стойност на напрежението, при която електроните преминават през кондензатора, т.е. при $U = \frac{mv^2}{e} \left( \frac{d}{L} \right)^2$. Тогава $y = d/2$ и

$\Delta E_{k \text{max}} = \frac{mv^2}{2} \left( \frac{d}{L} \right)^2 = 0,01 \frac{mv^2}{2}$, т.е. кинетичната енергия нараства с 1% 1 точка.

**В)** Магнитната индукция трябва да е насочена така, че магнитната сила $\vec{F}_{\text{м}}$ да уравновесява електричната сила $\vec{F}_{\text{е}}$ (вж. чертежа) 0,5 точки.

По правилото на дясната ръка определяме, че магнитната индукция е насочена навътре към чертежа, перпендикулярно на неговата равнина 1 точка.

От равенството $evB = eE$ определяме $B = \frac{E}{v} = \frac{U}{vd}$  0,5 точки.

Като отчетем, че $U = \frac{Q}{C}$  0,5 точки

и $C = \frac{\varepsilon_0 S}{d}$ (капацитет на плосък кондензатор), 0,5 точки

за магнитната индукция получаваме $B = \frac{Q}{\varepsilon_0 Sv}$  0,5 точки; $B = 0,28 \text{ T}$ 0,5 точки.