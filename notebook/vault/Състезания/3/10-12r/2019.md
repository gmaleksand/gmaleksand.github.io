**Задача 1** 

а) Избираме правоъгълна декартова координатна система, чието начало О съвпада с положението на детето и ос у, която сочи вертикално нагоре. Оста х сочи по посока на движението на топката от А към В. Нека детето хвърля топката под ъгъл α. Законът за движение на топката по х и по у е 

$x = v_0 t \cos \alpha, \qquad (1) \quad (0.4 \, \text{т.})$

$y = v_0 t \sin \alpha - \frac{gt^2}{2}. \qquad (2) \quad (0.4 \, \text{т.})$

Времето $t_B$, необходимо за достигане на т. В се намира от условието $y_B = 0$, 

$v_0 t_B \sin \alpha - \frac{gt_B^2}{2} = 0. \qquad (0.4 \, \text{т.})$

Така намираме 

$t_B = \frac{2v_0 \sin \alpha}{g} \qquad (3)$

За да може топката да достигне до т. В, трябва да е изпълнено условието 

$l = x_B = v_0 t_B \cos \alpha = \frac{v_0^2 \sin 2\alpha}{g} \qquad (4)$

или все едно 

$\sin 2\alpha = \frac{gl}{v_0^2}. \qquad (5)$

Това условие може да се изпълне само ако 

$\frac{gl}{v_0^2} \le 1,$

т.е. скоростта $v_0$, трябва да е достатъчно голяма, че $v_0^2 \ge gl$. (0.8 т.) 

б) Разделяме разстоянието $l$ между т. А и т. В на $n$ равни части ($n = 1,2,3, ...$), така че 

$v_0^2 \ge \frac{gl}{n}.$

Топката може да измине от т. А разстояние $l/n$. Ако 

$\sin 2\alpha_n = \frac{gl}{n}, \qquad (6) \quad (0.8 \, \text{т.})$

от условие (5) следва, че топката ще попадне в т. В след $n-1$ отскачания на $n$-тото. Очевидно съществуват безкрайно много такива ъгли. (0.2 т.) 

в) Очевидно

$T_n = n t_n = n \frac{2v_0 \sin \alpha_n}{g} = \frac{2n v_0}{g} \sqrt{1 - \cos^2 \alpha_n} = \frac{2n v_0}{g} \sqrt{\frac{1}{2} - \frac{1}{2} \cos 2\alpha_n} =$

$\frac{n v_0 \sqrt{2}}{g} \sqrt{1 - \sqrt{1 - \sin^2 2\alpha_n}} = \frac{n v_0 \sqrt{2}}{g} \sqrt{1 - \sqrt{1 - \frac{g^2 l^2}{n^2 v_0^4}}} \quad (2 \text{ т.}) \quad (7)$

г) От горната формула е трудно да се прецени кога времето $T_n$ намалява. Но можем да изразим това време, чрез ъгъла на хвърляне $\alpha_n$. (0.7 т.) 

От уравнение (6) намираме 

$n = \frac{gl}{v_0^2 \sin 2\alpha_n}.$

Заместваме горното уравнение във второто уравнение на (7) получаваме 

$T_n = n \frac{2v_0 \sin \alpha_n}{g} = \frac{l}{v_0 \cos \alpha_n} \quad (0.8 т.)$

Когато началният ъгъл $\alpha_n$ намалява, тогава и времето $T_n$ също намалява. Минималното време се достига, когато ъгълът $\alpha_n$ достига 0. От (6) се вижда, че това се случва, когато $n$ расте все повече и повече до безкрайност. (0.5 т.) 

Нека $n$ е достатъчно голямо, тогава (7) се приближава до 

$T_n = \frac{n v_0 \sqrt{2}}{g} \sqrt{1 - \left(1 - \frac{g^2 l^2}{n^2 v_0^4}\right)^{1/2}} \cong \frac{n v_0 \sqrt{2}}{g} \sqrt{\frac{g^2 l^2}{2n^2 v_0^4}} = \frac{l}{v_0} \cdot (1.5 т.)$

Физически това отговаря на търкаляне на топката по асфалтовия път. (0.5 т.) 

д) От условието следва, че 

$\frac{v_i^2}{v_{i-1}^2} = \kappa \cdot (0.5 т.)$

Оттук следва, че $v_i^2 = \kappa^i v_0^2$. Тогава пълното разстояние е 

$l = \sum_{i=0}^{\infty} \frac{\sin 2\alpha}{g} v_i^2 = \sum_{i=0}^{\infty} \frac{v_0^2 \sin 2\alpha}{g} \kappa^i = \frac{v_0^2 \sin 2\alpha}{g} \sum_{i=0}^{\infty} \kappa^i \quad (2 т.)$

Последната сума е безкрайно намаляваща геометрична прогресия. 

Получаваме 

$l = \frac{v_0^2 \sin 2\alpha}{g(1-\kappa)} \cdot (0.5 т.)$

е) По същия начин намиаме пълното време, докато топката спре 

$T = \sum_{i=0}^{\infty} t_i = \sum_{i=0}^{\infty} \frac{2v_i \sin \alpha}{g} = \frac{2v_0 \sin \alpha}{g} \sum_{i=0}^{\infty} \kappa^{i/2} = \frac{2v_0 \sin \alpha}{g(1-\sqrt{\kappa})} \quad (3 т.)$

**Задача 2** 

2.1. a) Уравнение на процеса в $pV$-променливи: 

$$ \frac{p}{p_0} - 1 = -\frac{1}{4} \cos \omega t, \quad \frac{V}{V_0} - 1 = -\frac{1}{4} \sin \omega t, \quad [0,5 \text{ т.}] $$

откъдето следва 

$$ \left( \frac{p}{p_0} - 1 \right)^2 + \left( \frac{V}{V_0} - 1 \right)^2 = \left( \frac{1}{4} \right)^2. \quad [0,5 \text{ т.}] $$

Цикълът в променливи 

$$ \pi = \frac{p}{p_0}, \quad \Omega = \frac{V}{V_0}, $$

има вид на окръжност $(\pi-1)^2 + (\Omega-1)^2 = \left(\frac{1}{4}\right)^2$ с център в (1, 1) и радиус $R = \frac{1}{4} \cdot [0,5 \text{ т.}]$ 

\[0,5 т.\] 

б) Уравнението на състояние на идеален газ за един мол е $pV = RT$, което в новите променливи се дава с равенството $\pi\Omega = \tau$. Тук $\tau = \frac{T}{T_0}$, като $p_0V_0 = RT_0$. Знаем, че газът не обменя топлина при адиабатен процес. Следователно съществуват две точки върху окръжността, в които кръговия процес се допира до две адиабати. При разширение на газа между тях, той получава топлина от нагревателя. [1 т.] 

в) По определение КПД на цикъла е 

$$ \eta = \frac{A'}{Q_{\text{in}}}. $$

Извършената работа е равна на площта на кръга 

$$ A' = \pi R^2 = \frac{\pi}{16}, $$

а полученото от работното вещество количество топлина $Q_{\text{in}}$ ще оценим приблизително по следния начин. Тъй като изменението на налягането в адиабатния процес е по-бързо от това при изотермния процес, ще приемем че адиабатата около точката на допиране е вертикална. [1 т.] Тогава в процеса на разширение от $A$ към $B$ става поглъщане на топлина 

$$ Q_{\text{in}} = \Delta U + W = \frac{3}{2} \Delta \tau + 1 \cdot \Delta \Omega + \frac{\pi}{32} = \frac{3}{4} + \frac{1}{2} + \frac{\pi}{32} = \frac{40 + \pi}{32}. \quad [0,5 \text{ т.}] $$

Следователно получаваме

$$ \eta = \frac{A'}{Q_{\text{in}}} = \frac{2\pi}{40 + \pi} \approx 0,15. \qquad [0,5 \text{ т.}] $$

**2.2.** Махалото извършва хармонични трептения при отклонение от вертикалата на ъгъл φ << 1. В това положение на топчето с маса m действа силата на тежестта mg, като връщащата сила, действаща непосредствено на топчето, е насочена по допирателната към траекторията на движение (част от окръжност с радиус L) и големината й се дава с израза 

$$ F_1 = mg \sin \varphi \approx mg\varphi = mg \frac{x}{L}. \qquad [0,5 \text{ т.}] $$

Върху пръчката в точката на закрепване на пружината действа връщаща еластична сила 

$$ F_2 = kx_1, \qquad [0,5 \text{ т.}] $$

където $x_1 \approx \varphi l$. Тогава имаме 

$$ \frac{x_1}{x} \approx \frac{l}{L}. \qquad [0,5 \text{ т.}] $$

Тъй като силите $F_1$ и $F_2$ са приложени в различни точки, нито една от тях не е резултантна връщаща сила. За да я определим ще използваме пълния момент на силите M, който връща системата в равновесно положение: 

$$ M = F_1L + F_2l = \frac{mgx}{L}L + \left( k \frac{l}{L}x \right)l = \left( mg + \frac{kl^2}{L} \right)x. \quad [1 \text{ т.}] $$

Тогава резултантната връщаща сила F, действаща на топчето, ще намерим като 

$$ F = \frac{M}{L} = \left( \frac{mg}{L} + \frac{kl^2}{L^2} \right)x. \qquad [0,5 \text{ т.}] $$

Изразът в скобите пред x играе ролята на коефициент на еластичност $k'$, при което за честотата на хармоничните трептения намираме 

$$ \omega = \sqrt{\frac{k'}{m}} = \sqrt{\frac{g}{L} + \frac{k}{m} \frac{l^2}{L^2}}. \qquad [1 \text{ т.}] $$

**Решение 2.3.** а) Енергията на математичното махало, когато извършва хармонични трептения е 

$$ E = \frac{p^2}{2m} + \frac{m\omega^2x^2}{2}, \qquad [0,5 \text{ т.}] $$

където $p$ е импулса, а $\omega = \sqrt{\frac{g}{l}}$ е кръговата честота. Минималната енергия на осцилатора ще оценим чрез съотношението на Хайзенбрг $\Delta x \Delta p \sim \hbar$. Ако $a$ е амплитудата на класическите трептения, $\Delta x \approx 2a$ [0,25 т.], а импулса $p \approx \Delta p \approx \frac{\hbar}{2a}$ [0,25 т.]. Тогава имаме 

$$E \approx \frac{\hbar^2}{8ma^2} + \frac{m\omega^2a^2}{2}$$
$$= \frac{1}{2} \left[ \left( \frac{\hbar}{2\sqrt{ma}} \right)^2 - 2 \left( \frac{\hbar}{2\sqrt{ma}} \right) \sqrt{m\omega a} + (\sqrt{m\omega a})^2 \right] + \frac{\hbar\omega}{2} \quad [0,5 \text{ т.}]$$
$$= \frac{1}{2} \left( \frac{\hbar}{2\sqrt{ma}} - \sqrt{m\omega a} \right)^2 + \frac{\hbar\omega}{2}$$

В състояние с минимална енергия изразът в скобите е нула и математичното махало извършва нулеви трептения с енергия 

$$ E_{\text{min}} = \frac{\hbar\omega}{2}. \qquad [0,5 \text{ т.}] $$

б) При тези трептения ъгловото отклонение от вертикалата е 

$$ x_{\text{max}} = l \Delta \varphi \to \Delta \varphi = \frac{x_{\text{max}}}{l} \qquad [0,25 \text{ т.}] $$

Тъй като 

$$ \frac{m\omega^2 x_{\text{max}}^2}{2} = \frac{\hbar\omega}{2}, \qquad [0,25 \text{ т.}] $$

намираме 

$$ \Delta \varphi = \sqrt{\frac{\hbar}{ml^2 \omega}} = \left( \frac{\hbar^2}{m^2 l^3 g} \right)^{1/4}. \qquad [0,5 \text{ т.}] $$

От друга страна моментът на импулса $L$ се изменя от нула до $\Delta L$. Като отчетем, че кинетичната енергия е максимална в равновесното положение, имаме 

$$ \frac{(\Delta L)^2}{2ml^2} = \frac{\hbar\omega}{2}, \qquad [0,5 \text{ т.}] $$

или 

$$ \Delta L = \sqrt{\hbar ml^2 \omega} = (\hbar^2 m^2 l^3 g)^{1/4}. \qquad [0,5 \text{ т.}] $$

в) Вижда се, че 

$$ \Delta \varphi \Delta L = \hbar \qquad [0,5 \text{ т.}] $$

е ново съотношение за неопределеност $\hbar \neq l$ – момент на импулса. [0,5 т.]

**Задача 3. Движение на проводяща рамка в магнитно поле.** 

а) Магнитният поток $\Phi(z)$, който пробожда рамката, когато тя се намира на разстояние $z \gg l$ от проводника, е $\Phi(z) = B.S = \frac{\mu_0 l l^2}{2 \pi z}$. [1 т.] 

б) Производната на магнитния поток е $\frac{d\Phi}{dt} = -\frac{\mu_0 l l^2}{2 \pi z^2} \frac{dz}{dt} = -\frac{\mu_0 l l^2}{2 \pi z} v(z)$. [1 т.] Индуцираното електродвижещо напрежение в рамката е $E_i = -\frac{d\Phi}{dt} = \frac{\mu_0 l l^2}{2 \pi z^2} v(z)$. [0,5 т.] Индуцираният ток е $I_R = \frac{E_i}{R} = \frac{\mu_0 l l^2}{2 \pi z^2} v(z)$. [0,5 т.] 

в) Тъй като скоростта $v(z)$ е отрицателна, токът $I_R$ също е отрицателен и тече в посока на часовниковата стрелка. Съответно той ще породи сили на Ампер, които на всяка страна на квадратната рамка действат навътре (към центъра на квадрата). [1 т.] Тъй като две от силите (действащи на страните, успоредни на $z$) се уравновесяват, сумата на останалите две е насочена по $z$. Големината на силата, действаща на по-близката до проводника страна на рамката, е $F_l(z) = B(z)|I_R|l$. [0,5 т.] Големината на силата, действаща на по-далечната от проводника страна на рамката, е $F_l(z + l) = B(z + l)|I_R|l$. [0,5 т.] Резултантната сила е $F(z, v(z)) = F_l(z) - F_l(z + l) = -\frac{dB}{dz} l|I_R|l = [1 т.]$ 

г) Тъй като $F(z, v(z)) = ma = m \frac{dv}{dt} = m \frac{dv}{dz} \frac{dz}{dt} = m \frac{dv}{dz} v$, то замествайки силата с получения по-горе резултат, се получава $-\left(\frac{\mu_0 l l^2}{2 \pi}\right)^2 \frac{v(z)}{R z^4} = m \frac{dv}{dz} v(z)$. [1 т.] Съкращавайки на $v(z)$ и съобразявайки, че $\frac{1}{z^4} = -\frac{1}{3} \frac{d}{dz} \left(\frac{1}{z^3}\right)$, горното уравнение може да се преобразува до $\frac{d}{dz} \left[\left(\frac{\mu_0 l l^2}{2 \pi}\right)^2 \frac{1}{3 R z^3}\right] = \frac{d(mv)}{dz}$. Следователно $\left(\frac{\mu_0 l l^2}{2 \pi}\right)^2 \frac{1}{3 R z^3} = mv + const$. Неизвестната константа можем да получим от началните условия ($z \to \infty, v = v_\infty$). Тогава $0 = mv_\infty + const$. и $const. = -mv_\infty$. [1 т.] Така получаваме $\left(\frac{\mu_0 l l^2}{2 \pi}\right)^2 \frac{1}{3 R z^3} = mv - mv_\infty$, или $v - v_\infty = \left(\frac{\mu_0 l l^2}{2 \pi}\right)^2 \frac{1}{3 R m z^3}$. Като означим $\left(\frac{\mu_0 l l^2}{2 \pi}\right)^2 \frac{1}{3 R m z^3} \equiv A$, то за скоростта $v(z)$ получаваме $v(z) = \frac{A}{z^3} + v_\infty$ [1 т.] 

д) Тъй като с доближаването на рамката до проводника скоростта $v$ постоянно намалява по големина, при някакво разстояние $z_{min}$ тя ще стане нула и рамката ще спре. Тогава $z_{min} = \sqrt[3]{-\frac{A}{v_\infty}}$. [2 т.] 

е) Тъй като ускорението е $a = \frac{dv}{dt}$, то $a = \frac{dv}{dz} \frac{dz}{dt} = \frac{dv}{dz} v$. Тъй като $\frac{dv}{dz} = -\frac{3A}{z^4}$, то $a = -\frac{3A}{z^4} \left(v_\infty + \frac{A}{z^3}\right) = -\frac{3Av_\infty}{z^4} - \frac{3A^2}{z^7}$. [1 т.] То ще има максимум, когато $\frac{da}{dz} = 0$, $\frac{12Av_\infty}{z^5} + \frac{21A^2}{z^8} = 0$. [1 т.] Така $z_a = \sqrt[3]{-\frac{7A}{4v_\infty}} = \sqrt[3]{\frac{7}{4} z_{min}}$. Следователно $k = \sqrt[3]{\frac{7}{4}} \approx 1,205$. [1 т.]

**Задача 4. Слънчева физика** 

а) Нека $S$ е площта на платното. Тогава масата на платното е: 

$m = \rho S d,$

а гравитационната сила, която му действа: 

$F_G = \frac{GM_{\odot}\rho S d}{r_0^2}. \qquad (1.0 \text{ т})$

За време $t$ върху платното падат фотони с обща енергия $E = I_0 St$. Енергията на един отделен фотон е $\epsilon = hv$, а импулсът му: $p = h/\lambda = hv/c = \epsilon/c$. Следователно общият импулс на фотоните, попаднали върху платното е: 

$P = \frac{E}{c} = \frac{I_0 St}{c}. \qquad (2.0 \text{ т})$

След като всички фотони се отразят от платното, импулсът им запазва големината си, но променя посоката си на противоположна. Следователно общият импулс, който светлината придава на платното е: 

$\Delta P = P - (-P) = 2P. \qquad (1.0 \text{ т})$

Съответно силата на светлинното налягане върху платното е: 

$F_L = \frac{\Delta P}{t} = \frac{2I_0 S}{c}. \qquad (1.0 \text{ т})$

От условието $F_G = F_L$ за уравновесяване на силите получаваме: 

$d = \frac{2I_0 r_0^2}{GM_{\odot}\rho c} \approx 5.7.10^{-7} \text{ m} (570 \text{ nm}). \qquad (1.0 \text{ т})$

б) Мощността на излъчване (т.е. светимостта) на Слънцето е: 

$P = \sigma T^4.4\pi R_{\odot}^2. \qquad (1.0 \text{ т})$

Ако приемем, че излъчената енергия не се поглъща в междупланетното пространство, следва, че интензитетът на слънчевото лъчение, достигащо земната орбита, е: 

$I_0 = \frac{P}{4\pi r_0^2} = \frac{\sigma T^4 R_{\odot}^2}{r_0^2}. \qquad (1.0 \text{ т})$

Оттук намираме: 

$T = \sqrt{r_0/R_{\odot}^4/I_0/\sigma} \approx 5800 \text{ K}. \qquad (1.0 \text{ т})$

в) От закона на Вин намираме, че Слънцето излъчва най-интензивно лъчение с дължина на вълната: 

$\lambda_0 = \frac{b}{T} = 500 \text{ nm}. \qquad (1.0 \text{ т})$

г) Интензитетът на слънчевата светлина на произволно разстояние $r$ от Слънцето се дава с израза:

$I = \frac{P}{4\pi r^2} = \frac{I_0 r_0^2}{r^2}. \qquad (1.0 \text{ т})$

Ако приемем, че слънчевата светлина се състои основно от фотони с дължина на вълната $\lambda_0$, т.е. с еднаква енергия: 

$\epsilon = h\nu = \frac{hc}{\lambda_0}, \qquad (1.0 \text{ т})$

следва, че фотоният поток на разстояние $r$ от Слънцето е: 

$\Phi = \frac{I}{\epsilon} = \frac{I_0 r_0^2 \lambda_0}{hc r^2}. \qquad (1.0 \text{ т})$

На търсеното разстояние $r_{\text{max}}$ фотоният поток е равен на $\Phi_{\text{min}}$, т.е. 

$r_{\text{max}} = r_0 \sqrt{\frac{I_0 \lambda_0}{\Phi_{\text{min}} hc}} \approx 8,8 \cdot 10^{17} \text{ m}. \qquad (1.0 \text{ т})$

Разстоянието, което светлината изминава за време $t = 1$ година е: 

$s = ct = 3.10^8 \text{ m/s} \cdot 365 \text{ дни}. \quad 24 \text{ часа} \cdot 3600 \text{ s} = 9,46 \cdot 10^{15} \text{ м}.$

Следователно максималното разстояние, от което може да бъде видяно Слънцето, изразено в светлинни години, е: 

$r_{\text{max}} = 8,8 \cdot 10^{17} \text{ м} / (9,46 \cdot 10^{15} \text{ м/св. год.}) \approx 93 \text{ светлинни години}. \qquad (1.0 \text{ т})$