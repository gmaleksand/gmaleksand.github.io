**Задача 1. Трупчета върху призма** 

А) В случая на неподвижна призма големините на силите, с които трупчетата действат на призмата, са $N_1 = m_1 g \cos \alpha_1$ [0,5 т.] и $N_2 = m_2 g \cos \alpha_2$ [0,5 т.] (посоките им са указани на фиг. 1). Хоризонталната компонента на сумата от техните вектори трябва да е равна на нула [0,5 т.], за да е неподвижна призмата, което ни дава условието
$m_1 \cos \alpha_1 \sin \alpha_1 = m_2 \cos \alpha_2 \sin \alpha_2$ \quad [1 т.], т.е. } $\frac{m_1}{m_2} = \frac{\cos \alpha_2 \sin \alpha_2}{\cos \alpha_1 \sin \alpha_1} = \frac{\sin(2\alpha_2)}{\sin(2\alpha_1)}$. \quad [0,5 т.]

Б) Параметрите са произволни, така че ускорението на призмата няма да има фиксирана посока. Нека приемем, че призмата ще се движи наляво. Ако тя се движи надясно, то $a_0$ ще бъде отрицателно, като няма да има промяна в получените изрази. Найудобно е да се работи в отправна система, свързана неподвижно с призмата. [1 т.] По направленията, успоредни на наклонените равнини, ще имаме уравненията

$m_1 a_1 = m_1 g \sin \alpha_1 - m_1 a_0 \cos \alpha_1$ [1 т.] и $m_2 a_2 = m_2 g \sin \alpha_2 + m_2 a_0 \cos \alpha_2$. [1 т.] Големините на силите, с които трупчетата действат на призмата, са $N_1 = m_1 g \cos \alpha_1 + m_1 a_0 \sin \alpha_1$ [0,5 т.] и $N_2 = m_2 g \cos \alpha_2 - m_2 a_0 \sin \alpha_2$. [0,5 т.] Вторият принцип на механиката, приложен към движението на призмата, дава $M a_0 = N_2 \sin \alpha_2 - N_1 \sin \alpha_1$. [1 т.] От последните три уравнения следва, че $a_0 = \frac{m_2 \sin \alpha_2 \cos \alpha_2 - m_1 \sin \alpha_1 \cos \alpha_1}{M + m_1 \sin^2 \alpha_1 + m_2 \sin^2 \alpha_2} g$. [1 т.] Като заместим израза за $a_0$ в първите две уравнения, ще получим, че $a_1 = \frac{(M + m_1) \sin \alpha_1 - m_2 \sin \alpha_2 \cos (\alpha_1 + \alpha_2)}{M + m_1 \sin^2 \alpha_1 + m_2 \sin^2 \alpha_2} g$ [1 т.], а $a_2 = \frac{(M + m_2) \sin \alpha_2 - m_1 \sin \alpha_1 \cos (\alpha_1 + \alpha_2)}{M + m_1 \sin^2 \alpha_1 + m_2 \sin^2 \alpha_2} g$. [1 т.]

В) Като заместим числените стойности на параметрите в изразите по-горе, ще получим $a_0 = 0,37 \, \text{м/с}^2$ [0,5 т.], $a_1 = 4,7 \, \text{м/с}^2$ [0,5 т.], и $a_2 = 8,8 \, \text{м/с}^2$. [0,5 т.] $a_0$ е положително, така че призмата ще се движи наляво. [0,5 т.] 

Г) Трупчето се движи равноускорително без начална скорост, т.е. $d = a_2 t^2 / 2$. [1 т.]
Оттук $t = \sqrt{2d / a_2} = 0,34 \, \text{s}$. [1 т.] 

**Задача 2.** 

**Част А.** При начална температура $T_1$ от уравнението на състояние на всеки газ следва 

$p_1^{AV_1} = CT_1, \quad p_1^{BV_1} = CT_1, \quad [1 \, \text{т.}]$

откъдето получаваме 

$\frac{V_1^A}{V_1^B} = \frac{p_1^B}{p_1^A} = n. \quad [0.5 \, \text{т.}]$

Аналогично при крайна температура $T_2$ имаме 

$p_2^{AV_2} = CT_2, \quad p_2^{BV_2} = CT_2, \quad [1 \, \text{т.}]$

откъдето следва 

$\frac{V_2^A}{V_2^B} = \frac{p_2^B}{p_2^A} = x. \quad [0.5 \, \text{т.}]$

Тъй като обемът на цилиндъра е постоянен, в сила е равенството 

$V_1^A + V_1^B = V_2^A + V_2^B \quad \text{или} \quad V_1^A \left(1 + \frac{1}{n}\right) = V_2^A \left(1 + \frac{1}{x}\right), \quad [1 \, \text{т.}]$

а понеже силата на тежестта, действаща на буталото, се уравновесява от силите, породени от налягането, имаме 

$p_1^B - p_1^A = p_2^B - p_2^A \quad \text{или} \quad p_1^A (n-1) = p_2^A (x-1). \quad [1 \, \text{т.}]$

От почленното умножение на равенствата получаваме 

$p_1^{AV_1} \frac{n^2 - 1}{n} = p_2^{AV_2} \frac{x^2 - 1}{x}, \quad [1 \, \text{т.}]$

[1 т.]

което можем да препишем във вид на квадратно уравнение 

$$ \frac{x^2 - 1}{x} = \frac{n^2 - 1}{n} \frac{T_1}{T_2} = \frac{n^2 - 1}{nk}, \qquad [1 т.] $$

откъдето намираме 

$$ x = \frac{n^2 - 1}{nk} + \sqrt{\left(\frac{n^2 - 1}{2nk}\right)^2 + 1}. \qquad [2 т.] $$

**Част Б.** А) Тъй като графиката на изобарния процес е част от права, минаваща през началото на $p-T$ диаграмата [0,5 т.], търсените състояния (точки) се получават като общи точки на графиката на изобарен процес и цикличния процес [0,5 т.]. Понеже от уравнението на състояние на идеалния газ $p/T \sim 1/V$ [1 т.], допирателната 1 определя обема $V_{\text{min}}$, докато допирателната 2 – обема $V_{\text{max}}$ (вж. фигурата). 

 

**Б)** Газът се разширява в участъка $V_{\text{min}} \to V_{\text{max}}$ [1 т.], а се свива в участъка $V_{\text{max}} \to V_{\text{min}}$. [1 т.] 

**Задача 3. Електростатична индукция** 

А) Знаците на индуцираните заряди са показани на фигурата. 

 

[1 т.] 

Електроните, като отрицателно заредени частици, започват да се движат в посока, противоположна на посоката на интензитета и се натрупват по горната повърхност на пластината. Върху долната повърхност остава некомпенсиран положителен заряд. [1 т] 

Б) Зарядите се натрупват по повърхността, докато създаденото от тях поле $E_{\text{ind}}$ не компенсира изцяло външното поле: 

$$ E_{\text{ind}} = E_0 \qquad [1 т.] $$

Електричното напрежение, дължащо се на това поле е: 

$$ U = E_{\text{ind}} d = E_0 d \qquad [1 т.] $$

Ако разгледаме двете повърхности на пластинката като плосък кондензатор, намираме за големината на натрупания заряд: 

$Q = CU = CE_0 d \qquad [1 т]$

където $C$ е капацитетът на кондензатора. Като вземем предвид формулата за капацитет на плосък кондензатор, намираме: 

$Q = \varepsilon_0 S E_0 \qquad [1 т]$

Като заместим с числените данни, получаваме: 

$Q = 8,85 \cdot 10^{-12} \text{F/m} \cdot 10^{-3} \text{m}^2 \cdot 3 \cdot 10^6 \text{V/m} \approx 2,7 \cdot 10^{-8} \text{C} \qquad [1 т]$

В) Върху горната повърхност са натрупани: 

$N_{\text{ind}} = \frac{Q}{e} = 1,7 \cdot 10^{11} \text{електрона} \qquad [1 т]$

Общият брой електрони в пластинката е равен на общия брой атоми $N$. За да го определим, първо определяме масата на пластината: 

$m = \rho_w S d = 8,9 \cdot 10^{-3} \text{kg} \qquad [1 т]$

откъдето: 

$N = \frac{m}{M} = 8,9 \cdot 10^{22} \text{електрона} \qquad [0,5 т]$

Окончателно намираме: 

$\eta = \frac{N_{\text{ind}}}{N} = 1,9 \cdot 10^{-12} \qquad [0,5 т]$

т.е. индуцираните върху повърхността на метала електрони са на много порядъци по-малко от общия брой свободни електрони. 

Г) Можем да разглеждаме пластината като проводник с дължина $d$ и напречно сечение $S$, и съответно със съпротивление: 

$R = \frac{\rho d}{S} \qquad [1 т]$

Токът, който ще тече веднага след поставянето в електрично поле е: 

$I = \frac{U}{R} = \frac{E_0 S}{\rho} \qquad [1 т]$

или 

$I = \frac{3 \cdot 10^6 \text{V/m} \cdot 10^{-3} \text{m}^2}{1,68 \cdot 10^{-8} \Omega \cdot \text{m}} = 1,78 \cdot 10^{11} \text{А} \qquad [1 т]$

Д) Ако приемем, че в пластинката тече постоянен ток докато се установи електростатично равновесие, индуцираният заряд ще се натрупа за време: 

$t = \frac{Q}{I} = \varepsilon_0 \rho = 1,5 \cdot 10^{-19} \text{s} \qquad [1 т]$

Направената оценка е приблизителна, защото при натрупване на заряди върху повърхностите на пластинката, напрежението между тях намалява. Съответно токът намалява, докато стане равен на нула, когато натрупването на заряди се преустанови. [1 т]

**Задача 4.** 

A) Големината на процепите на дифракционната решетка не оказва влияние върху положението на главните максимуми. [0,5 т] 

Условието за дифракционни максимуми е $d \sin \theta = m \lambda$, където $m$ е цяло число. [0,5 т] 

За малки ъгли $\sin \theta \approx tg \theta \approx x_m / L_0$, където $x_m$ е координатата на $m$-тия максимум при старото разстояние. [0,75 т] 

Оттук следва, че $x_m = m \lambda L_0 / d$. [0,25 т] 

Аналогично, за координатата $x'_{m+1}$ на $(m+1)$-вия максимум при новото разстояние получаваме $x'_{m+1} = (m+1) \lambda L / d$. [0,25 т] 

По условие $x'_{m+1} = x_m$. Следователно $\frac{(m+1) \lambda L}{d} = \frac{m \lambda L_0}{d}$ или $L = \frac{m}{m+1} L_0$. [0,5 т] 

Максимумите от 5-ти порядък се получават при ъгли $\theta$, за които $\sin \theta = \pm 5 \lambda / d$. Необходимо е $\frac{5 \lambda}{d} \le 1$. [0,75 т] 

Следователно, най-малката константа на решетката, за която това неравенство е изпълнено е $d = 5 \lambda = 3 \mu m$. [0,5 т] 

б) Разликата в ходовете на лъчите, минаващи през два съседни процепа, за ъглите $\beta_1$ и $\beta_2$ е съответно $\Delta_1 = d (\sin \beta_1 - \sin \alpha)$ и $\Delta_2 = d (\sin \beta_2 - \sin \alpha)$ (алтернативно: допуска се $\Delta_{1,2} = d (\sin \beta_{1,2} + \sin \alpha)$ в случай, че е избрана другата страна на нормалата, като решението ще се промени по съответния начин). [1 т] 

Условието за максимум е $\Delta = m \lambda$, където $m$ е порядъкът на съответния максимум. [0,5 т]
Нека под ъгъл $\beta_1$ се наблюдава максимум от порядък $m_0$, а под ъгъл $\beta_2$ се наблюдава максимум от порядък $m_0 + 1$, т.е. следващият. [0,75 т] 

Следователно е изпълнено $\begin{cases} d (\sin \beta_1 - \sin \alpha) = m_0 \lambda \\ d (\sin \beta_2 - \sin \alpha) = (m_0 + 1) \lambda \end{cases}$. [0,75 т] 

Изваждаме почленно двете уравнения и получаваме $d (\sin \beta_2 - \sin \beta_1) = \lambda$, откъдето определяме константата на решетката $d = \lambda / (\sin \beta_2 - \sin \beta_1) \approx 0,83 \mu m$. [0,75 т] 

За максимум от произволен порядък $m$ и за максимум от порядък $m_0$ имаме:
$\begin{cases} d (\sin \beta_m - \sin \alpha) = m \lambda \\ d (\sin \beta_1 - \sin \alpha) = m_0 \lambda \end{cases}$
където $\beta_m$ е ъгълът, под който се наблюдава максимума от $m$-ти порядък. Изваждаме почленно уравненията и заместваме израза за $d$, при което получаваме $\sin \beta_m = \sin \beta_1 + (m - m_0) (\sin \beta_2 - \sin \beta_1)$. [1 т] 

Стойностите на $m$ и $m_0$ трябва да са такива, че $|\sin \beta_m| \le 1$. [0,75 т] 

Понеже $\beta_1 \approx 14^\circ$ и $\beta_2 \approx 74^\circ$, горното уравнение става $\sin \beta_m = 0,24 + 0,72 (m - m_0)$. [0,5 т]

При $m-m_0=0$ имаме $\sin \beta_m = \sin \beta_1 = 0,24$, т.е. $\beta_m = \beta_1 \approx 14^\circ$. [0,75 т] 

При $m-m_0=1$ имаме $\sin \beta_m = \sin \beta_2 = 0,96$, т.е. $\beta_m = \beta_2 \approx 74^\circ$. [0,75 т] 

При $m-m_0=-1$ имаме $\sin \beta_m = -0,48$, т.е. $\beta_m \approx -29^\circ$. [0,75 т] 

Други стойности на $m-m_0$ не са позволени. Наблюдават се три максимума. [0,75 т] 

Алтернативно: могат да се получат други знаци за ъглите в зависимост от избраната посока на измерването им. 

От условието за максимуми $d(\sin \beta - \sin \alpha) = m\lambda$ определяме порядъците на максимумите: 

1) $m=0$, $\beta=\beta_1 \approx 14^\circ$ [0,5 т] 

2) $m=1$, $\beta=\beta_3 \approx -29^\circ$ [0,5 т] 

3) $m=-1$, $\beta=\beta_2 \approx 74^\circ$ [0,5 т] 

Ъгълът на падане е $\alpha = \beta_1 \approx 14^\circ$. [0,5 т]
