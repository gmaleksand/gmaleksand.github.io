**Задача 1. Механика**

**Част 1:**

а) Използваме закона за запазване на енергията:

$$ \frac{mv_0^2}{2} = \frac{mv_{\text{min}}^2}{2} + mgH_{\text{max}} \quad [0.25 \, \text{т}] $$

Минималната скорост се постига, когато тялото е на максимална височина. Тогава то се движи хоризонтално със скорост, равна на хоризонталната компонента на $v_0$. Имаме

$$ v_{\text{min}} = v_0 \cos \alpha \quad [0.25 \, \text{т}] $$

Решаваме системата от две уравнения и получаваме

$$ H_{\text{max}} = \frac{v_0^2 \sin^2 \alpha}{2g} \quad [0.5 \, \text{т}] $$

Отговорът може да се получи и кинематично, за което се присъжда същият брой точки.

б) Тъй като тялото с маса $m_2$ пада в точката на изстрелване, скоростта му непосредствено след взрива е

$$ v_2 = v_{\text{min}} = v_0 \cos \alpha \quad [0.25 \, \text{т}] $$

в посока обратна на оста х.

От закона за запазване на импулса

$$ m_1 v_{\text{min}} = -m_2 v_{\text{min}} + m_3 v_3 \quad [0.25 \, \text{т}] $$

намираме

$$ v_3 = \frac{m_1 + m_2}{m_3} v_0 \cos \alpha \quad [0.5 \, \text{т}] $$

в) За разстоянието имаме $x_{\text{max}} = x_1 + x_2$, където $x_1$ и $x_2$ са изминатите разстояния преди

и след взрива. Имаме $x_1 = v_0 \cos \alpha t_1$ \[0.5 т\], където $t_1 = \frac{v_0 \sin \alpha}{g}$ \[0.5 т\] е времето за

издигане. Също така $x_2 = v_3 t_2$ \[0.5 т\], където $t_2 = t_1$ \[0.5 т\], тъй като движението по оста у е независимо от движението по оста х (времето за изкачване е равно на времето за спускане). Така намираме $(2 \sin \alpha \cos \alpha = \sin 2\alpha)$:

$$ x_{\text{max}} = \frac{v_0^2}{g} \sin \alpha \cos \alpha \left( 1 + \frac{m_1 + m_2}{m_3} \right) = \frac{m_1}{m_3} \frac{v_0^2}{g} \sin 2\alpha \quad [1 \, \text{т}] $$

а) Използваме закона за запазване на енергията $\frac{mv_1^2}{2} = \frac{mv(\theta)^2}{2} + mgR(1+\cos\theta)$. \[1 т\]

Така намираме

$v(\theta) = \sqrt{v_1^2 - 2gR(1+\cos\theta)}$. \[1 т\]

б) Имаме $N(\theta) + mg\cos\theta = \frac{mv(\theta)^2}{R}$ \[1 т\]. Така намираме

$N(\theta) = \frac{mv_1^2}{R} - mg(2+3\cos\theta)$. \[1 т\]

в) За да мине тялото през точка 3, трябва $N(0) \ge 0$ \[0.5 т\]. Следователно

$v_1 \ge \sqrt{5gR}$. \[0.5 т\]

г) Височината на точка 4 над хоризонталната равнина е $H_4 = R(1-\cos\alpha)$ \[0.5 т\]. За да намерим скоростта в точка 4, използваме закона за запазване на енергията:

$\frac{mv_1^2}{2} = \frac{mv_1^2}{2} + mgH_4$ \[0.5 т\], откъдето $v_4 = \sqrt{v_1^2 - 2gR(1-\cos\alpha)}$. \[0.5 т\]

Силата $F$, която действа на тялото, успоредно на повърхността на наклонената равнина, е сума от гравитационната сила и силата на триене. Имаме $F = mg\sin\alpha - mgk\cos\alpha = ma$. \[0.5 т\], където $a$ е ускорението. Следователно $a = g(\sin\alpha - k\cos\alpha)$. Тъй като $k > \tan\alpha$, движението е равнозакъснително ($a < 0$).

От кинематичните закони намираме $L_{45} = \frac{v_4^2}{-2a}$ \[0.5 т\]. Окончателният израз е

$L_{45} = \frac{v_0^2 - 2gR(1-\cos\alpha)}{-2g(\sin\alpha - k\cos\alpha)}$. \[0.5 т\]

д) Тъй като силата на реакция е ортогонална на скоростта, тя не извършва работа, т.е. за $A_N$ имаме

$A_N = 0$. \[1 т\]

Така за $A_G$ имаме, че е разлика между крайната и началната кинетични енергии:

$A_G = \frac{mv_1^2}{2} - \frac{mv_1^2}{2}$. \[1 т\]

Задача 2. Въздушна пружина

а) Понеже температурата на въздуха не се променя, прилагаме уравнението на изотермния процес за горната (1) и за долната (2) част на тръбата, съответно:

$(1) \quad p_1(\ell_0 + x)S = p_0\ell_0S. \quad \text{1 точка}$
$(2) \quad p_2(\ell_0 - x)S = p_0\ell_0S. \quad \text{1 точка}$

където $p_1 \neq p_2$ е налягането на въздуха съответно в горната и в долната част на тръбата, $x$ е отместването на капката живак, а $S$ - площта на напречното сечение на тръбата. Оттук намираме:

$$ (3) \quad p_1 = \frac{p_0 \ell_0}{\ell_0 + x} \quad 0,5 \text{ точки} \quad (4) \quad p_2 = \frac{p_0 \ell_0}{\ell_0 - x} \quad 0,5 \text{ точки} $$

От условието за равновесие на капката следва, че налягането в долната част на тръбата е сума от налягането на въздуха в горната част и хидростатичното налягане на капката живак:

$$ (5) \quad \frac{p_0 \ell_0}{\ell_0 - x} = \frac{p_0 \ell_0}{\ell_0 + x} + pgh. \quad 1 \text{ точка} $$

Така, за определяне на отместването на капката получаваме квадратно уравнение:

$$ (6) \quad x^2 + \frac{2p_0 \ell_0}{pgh} x - \ell_0^2 = 0. \quad 1 \text{ точка} $$

Физически смисъл има само положителният корен, защото по абсолютна стойност отрицателният корен е по-голям от $\ell_0$, т.е. капката би се намирала извън тръбата.

$$ (7) \quad x = \ell_0 \left( \sqrt{\left( \frac{p_0}{pgh} \right)^2 + 1} - \frac{p_0}{pgh} \right) \quad 1 \text{ точка} $$

От данните в условието намираме:

$$ (8) \quad \frac{p_0}{pgh} = \frac{1,0 \cdot 10^5 \text{ Pa}}{1,36 \cdot 10^4 \text{ kg/m}^3 \cdot 10 \text{ m/s}^2 \cdot 0,05 \text{ m}} \approx 14,7. $$

Съответно за отместването пресмятаме:

$$ (9) \quad x \approx 0,017 \text{ m} = 1,7 \text{ cm}. \quad 1 \text{ точка} $$

б) След като капката се върне по средата на тръбата, обемът на въздуха в двете части на тръбата става равен на началния обем, когато тръбата е била хоризонтална. Следователно за въздуха в долната половина може да бъде приложено уравнението за изохорен процес:

$$ (10) \quad \frac{p_2}{T_0 + \Delta T} = \frac{p_0}{T_0} \quad 1 \text{ точка} $$

където $T_0 = 20^\circ C + 273 = 293 \text{ K}$ е началната абсолютна температура на въздуха, $\Delta T \equiv \Delta t$ е търсеното нарастване на температурата, а $p_2$ - налягането на загретия въздух в долната част на тръбата. Понеже температурата на въздуха в горната част не се променя, следва, че налягането на въздуха в нея става равно на началното налягане $p_0$. От условието за хидростатично равновесие имаме:

$$ (11) \quad p_2 = p_0 + \rho gh. \quad 1 \text{ точка} $$

Като комбинираме това уравнение с уравнение (10), намираме:

$$ (12) \quad \Delta T = \frac{T_0 \rho gh}{p_0} \approx 20 \text{ K} \equiv 20^\circ C. \quad 1 \text{ точка} $$

в) Да разгледаме малко отместване x на капката вдясно от положението й на равновесие. Понеже температурата на въздуха не се променя, наляганията в двете части се дават с уравнения (3) и (4) съответно, където $p_1$ е налягането в лявата половина, а $p_2$ - в дясната половина. Въздухът в двете части на тръбата упражнява върху капката съответно сили:

$$ (13) \quad F_1 = p_1 S = \frac{p_0 \ell_0 S}{\ell_0 + x} \quad 0,5 \text{ точки} $$
$$ (14) \quad F_2 = p_2 S = \frac{p_0 \ell_0 S}{\ell_0 - x} \quad 0,5 \text{ точки} $$

които са насочени в противоположни посоки. Лесно се съобразява, че $F_2 > F_1$, т.е. равнодействащата сила е насочена наляво, и големината й е:

$$ (15) \quad F = F_2 - F_1 = \frac{2p_0 \ell_0 S x}{\ell_0^2 - x^2} \quad 1 \text{ точка} $$

Като вземем предвид, че $x \ll \ell_0$, получаваме приблизително:

$$ (16) \quad F \approx \frac{2p_0 S}{\ell_0} x \quad 0,5 \text{ точки} $$

т.е. за връщащата сила е изпълнен законът на Хук с коефициент на еластичност:

$$ (17) \quad k = \frac{2p_0 S}{\ell_0} \quad 0,5 \text{ точки} $$

Следователно капката ще извършва хармонично трептене с период:

$$ (18) \quad T = 2\pi \sqrt{\frac{k}{m}} \quad 0,5 \text{ точки} $$

където:

$$ (19) \quad m = \rho h S \quad 0,5 \text{ точки} $$

е масата на капката. Като вземем предвид, че $v = 1/T$, окончателно намираме:

$$ (20) \quad v = \frac{1}{2\pi} \sqrt{\frac{2p_0}{\rho h \ell_0}} \approx 3,9 \text{ Hz} \quad 1 \text{ точка} $$

**Задача 3. Електрическа схема с дноди и батерии.**

а) Когато $E_x$ е по-малко от пада на напрежение върху резистора $R$, тогава $D_2$ е ляпушен и токът $I = \frac{E_1}{R+R_1}$. $E_x \in [0, \frac{R E_1}{R+R_1}]$. \[2 т.\] При много големи стойност на $E_x$, т.е. когато падът на напрежение върху резистора $R$ е по-голям от $E_1$, ще е запушен диод $D_1$. Тогава $I = \frac{E_x}{R+R_2}$. Това ще е така, докато падът на напрежение върху резистора $R$ се изравни с $E_1$; т.е. формулата е валидна за $E_x \in [\frac{(R+R_2)E_1}{R}, +\infty]$. \[2 т.\] За междинни стойност на $E_x$, т.е. $E_x \in [\frac{R E_1}{R+R_1}, \frac{(R+R_2)E_1}{R}]$ и двата диода са отпушени и токът може да се намери от следните уравнения (закони на Кирхоф): $I = I_1 + I_2$, $E_1 = I_1 R_1 + I R$. $E_x = I_2 R_2 + I R$. Съвместното им решаване дава $I = (\frac{E_1}{R_1} + \frac{E_2}{R_2}) / (1 + \frac{R}{R_1} + \frac{R}{R_2})$. \[2 т.\]

б) Данните от таблицата са представени на графиката по-долу. Тъй като според получените резултати в подусловие а) зависимостта $I = f(E_x)$ трябва да съдържа начален хоризонтален участък. Следва втори и трети участък с нарастващи наклони, като третият е пропорционалност (правата, минаваща през него, минава през центъра на координатната система). Единствената възможност е нарисувана на графиката. \[3 т.\]

| $E_x, V$ | $I, mA$ |
| -------- | ------- |
| 0,0 | 40,0 |
| 12,0 | 45,0 |
| 20,0 | 55,0 |
| 30,0 | 75,0 |

в) Съпротивлението $R$ може да се изчисли от координатите на т. А - (8 V, 40 mA).
Според формулите те са $\frac{R_1}{R+R_1}, \frac{E_1}{R+R_1}$. Тогава $R = 8$ V/40 mA = 200 $\Omega$. \[1 т.\]
Съпротивлението $R_2$ може да се намери от наклона на третия участък, т.е. от отношението на координатите на т. В - (24 V, 60 mA). Тъй като наклона на третия участък е $\frac{1}{R+R_2}$, то $R_2 = \frac{24V}{60mA} - 200$\Omega$ = 200$\Omega$$. \[2 т.\] Електродвижещото напрежение $E_1$ може да се намери също от координатите на т. В - (24 V, 60 mA). Тъй като $U_B = \frac{(R+R_2)E_1}{R}$, то $E_1 = \frac{200\Omega24V}{200\Omega+200\Omega} = 12$ V. \[2 т.\] Съпротивлението $R_1$ може да се намери от координатите на т. А - (8 V, 40 mA). Тъй като $I_A = \frac{E_1}{R+R_1}$, то $R_1 = \frac{E_1}{I_A} - R = \frac{12V}{40mA} - 200\Omega = 100\Omega$. \[1 т.\]


Попълненада таблица изглежда така:

| $I = f(E_x, R, R_1, R_2, E_1)$                      | за $E_x \in$ (?, ?), състояние на диоди? (запушен/отпушен)                        | величина | изчислена стойност |
| --------------------------------------------------- | --------------------------------------------------------------------------------- | -------- | ------------------ |
| $I = E_1 / R + R_1$                                 | $E_x \in [0, R_1 / R + R_1]$, <br>$D_1$ - отпушен, $D_2$ - запушен                | R        | 200 $\Omega$       |
| $I = (E_1 / R_1 + E_x / R_2) / (1 + R / R_1 + R_2)$ | $E_x \in [R_1 / R + R_1, (R + R_2)E_1 / R]$, <br>$D_1$ - отпушен, $D_2$ - отпушен | R_1      | 100 $\Omega$       |
| $I = E_x / R + R_2$                                 | E_x $\in$ \[R_1 / R + R_1, +$\infty$\], <br>$D_1$ - запушен, $D_2$ - отпушен      | R_2      | 200 $\Omega$       |
|                                                     | няма ситуация, в която <br>$D_1$ - запушен; $D_2$ - запушен                       | E_1      | 12 V               |

**Задача 4. Задача - оценка**

4.1. При отклонение x от равновесното положение тялото с маса m има потенциална енергия, която се определя от удължаването на пружината

$$ \Delta I = \sqrt{I^2 + x^2} - I = I(\sqrt{1 + (x/I)^2} - 1) \approx \frac{x^2}{2I}. \quad [1 \, \text{т.}]$$

За еластична пружина имаме

$$ U(x) = \frac{k}{2} (\Delta I)^2 \approx \frac{k}{8I^2} x^4. \quad [1 \, \text{т.}]$$

При движение на тялото се запазва механичната му енергия, която съвпада с максималната потенциална енергия, а така също и с максималната кинетична енергия. Тогава имаме

$$ \frac{mv_{\text{max}}^2}{2} = \frac{kA^4}{8I^2}, \quad [1 \, \text{т.}]$$

където A е амплитудата на трептене. От последното равенство получаваме

$$ v_{\text{max}} = \frac{1}{2I} \sqrt{\frac{k}{m} A^2}. \quad [0,5 т.] $$

За оценка на периода на трептене T ще използваме движението от крайно дясно до равновесното положение. Това движение е неравномерно, като скоростта на тялото нараства от нула до v_max и се извършва със средна скорост

$$ v_{\text{cp}} = \beta v_{\text{max}}, \quad \beta < 1. \quad [0,5 т.] $$

Тогава имаме

$$ \therefore \frac{T}{4} = \frac{A}{\nu_{cp}} \rightarrow T = \frac{4A}{\beta \nu_{\text{max}}} = \frac{8}{\beta} \sqrt{\frac{m}{k}} \frac{l}{A} \sim \frac{1}{A}, \quad [1 \, \text{т.}]$$

- т.е. периодът $T$ е обратнопропорционален на амплитудата $A$ и намалява с нарастване на амплитудата, когато $(A/l)^2 \ll 1$.

Възможно е и друго решение, използващо връщаща сила, под действие на която тялото трепти. Ако тялото е отклонено на малък ъгъл $\alpha$, така че

$$ \sin \alpha \approx \alpha \approx \tan \alpha = x/l, \quad [0,5 \text{ т.}]$$

за хоризонталната връщаща сила имаме равенството

$$ F = k \Delta l \sin \alpha \approx k \frac{x^2}{2l} \frac{x}{l} = \frac{kx^3}{2l^2}. \quad [0,5 \text{ т.}]$$

Движението от крайно положение до равновесното положение е ускорително. За оценка можем да го разглеждаме като равноускорително, което се извършва извършва под действие на силата

$$ F_{cp} = \frac{1}{2} F_{\text{max}} \approx \frac{kA^3}{4l^2}. \quad [0,5 \text{ т.}]$$

Тогава за постоянното ускорение на тялото с маса $m$ и неговата максимална скорост имаме

$$ a = \frac{F_{cp}}{m} = \frac{F_{\text{max}}}{2m} \approx \frac{kA^3}{4ml^2}, \quad [0,5 \text{ т.}] \quad \frac{mv_{\text{max}}^2}{2} = F_{cp}A \rightarrow v_{\text{max}} = \frac{1}{\sqrt{2l}} \sqrt{\frac{k}{m}A^2} \quad [1 \, \text{т.}]$$

За периода получаваме оценката

$$ \frac{T}{4} = \frac{v_{\text{max}}}{a} \rightarrow T = \frac{4v_{\text{max}}}{a} = 8\sqrt{2} \sqrt{\frac{m}{k}} \frac{l}{A} \sim \frac{1}{A}. \quad [1 \, \text{т.}]$$

Вижда се, че двата подхода дават една и съща зависимост на периода от амплитудата, като стойностите се различават с множител от порядъка на единица.

4.2. Фризерът е топлинна машина, в която работното вещество получава количество топлина $Q_1$ при температура $T_1 = 273 \text{ K}$, външният източник (електричен ток) извършва работа $A$ върху работното вещество и то отдава количество топлина $Q_1$ на въздуха в помещението при температура $T_1 = 300 \text{ K}$. От първия принцип на термодинамиката имаме

$$ Q_1 = A + Q_2. \quad [1 \, \text{т.}]$$

При получаването на леда от водата се отнема количество топлина $Q_2 = \lambda m$ \[0,5 т.], тъй като температурата на водата е 0$^\circ$C. Работата $A$ ще е минимална, когато хладилникът е идеален. В него процесите са с обратна посока на процесите в идеален топлинен Двигател, като по големина величините в двете топлинни машини съвпадат \[0,5 т.\]. Тогава можем да запишем

$$ \eta = \frac{A'}{Q_1} = \frac{A}{A + \lambda m}. \qquad [1 \, \text{т.}]$$

Тъй като топлинният двигател е идеален, имаме

$$ \eta = 1 - \frac{T_2}{T_1}. \qquad [1 \, \text{т.}]$$

От приравняването на двата израза за КПД намираме

$$ A = \lambda m \left( \frac{T_1}{T_2} - 1 \right) \approx 33 \, \text{kJ}. \qquad [1 \, \text{т.}]$$

4.3. За да намерим зависимостта на скоростта на разпространение на вълните от дължината на вълната ще използваме сравняването на мерните единици на скоростта с определена комбинация на физични величини, от които може да зависи тя в конкретния случай. Като правило полученият резултат се различава от точния с множител от порядъка на единица. Този подход дава добри резултати в случай, когато търсим оценка по порядък. а) Скоростта на гравитационните вълни може да зависи от земното ускорение $g$ с мерни единици $[g] = \text{m/s}^2$, от плътността на течността $p$ с мерни единици $[p] = \text{kg/m}^3$ и от дължината на вълната $\lambda$ с мерни единици $[\lambda] = \text{m}$. Скоростта можем да запишем във вида

$$ u_1 = C_1 g^a p^b \lambda^c. \qquad [0,5 \, \text{т.}]$$

По отношение на трите основни основни мерни единици в механиката това равенство трябва да се превърне в тъждество, т.е.

$$ \text{m.s}^{-1} = \text{m}^{a-3b+c} \cdot \text{kg}^b \cdot \text{s}^{-2a}, \qquad [0,5 \, \text{т.}]$$

което означава $a-3b+c=1$, $b=0$, $-2a=-1$, т.е. $a=c=1/2$, $b=0$. Следователно:

$$ u_1 = C_1 \sqrt{g\lambda} \sim \sqrt{\lambda}. \qquad [0,5 \, \text{т.}]$$

Гравитационните вълни с по-голяма дължина на вълната имат по-голяма скорост.

б) В случай на капилярни вълни скоростта им $u_2$ може да извиси от коефициента на повърхностно напрежение $\sigma$ с мерни единици $[\sigma] = \text{N/m} = \text{kg.s}^2$, от плътността на течността $p$ и от дължината на вълната $\lambda$, т.е.

$$ u_2 = C_2 \sigma^a p^b \lambda^c. \qquad [0,5 \, \text{т.}]$$

По отношение на трите основни основни мерни единици в механиката това равенство трябва да се превърне в тъждество, т.е.

$$ \text{m.s}^{-1} = \text{m}^{-3b+c} \cdot \text{kg}^{a+b} \cdot \text{s}^{-2a}, \qquad [0,5 \, \text{т.}]$$

което означава $-3b + c = 1$, $a + b = 0$, $-2a = -1$, т.е. $a = 1/2$, $b = c = -1/2$. Следователно:

$u_2 = C_2 \sqrt{\frac{\sigma}{\rho \lambda}} \sim \frac{1}{\sqrt{\lambda}}. \qquad [0,5 \, \text{т.}]$

Капилярните вълни с по-голяма дължина на вълната имат по-малка скорост.

в) В общия случай, когато вълните са нито чисто гравитационни, нито чисто капилярни, имаме

$u^2 = C_1^2 g \lambda + C_2^2 \frac{\sigma}{\rho \lambda} = \left(C_1 \sqrt{g \lambda} - C_2 \sqrt{\frac{\sigma}{\rho \lambda}}\right)^2 + 2C_1 C_2 \sqrt{\frac{g \sigma}{\rho}}. \quad [0,5 \, \text{т.}]$

Скоростта ще има минимална стойност, когато

$C_1 \sqrt{g \lambda} = C_2 \sqrt{\sigma / (\rho \lambda)}. \qquad [0,5 \, \text{т.}]$

Тогава за дължината на вълната намираме оценката

$\lambda_0 = \frac{C_2}{C_1} \sqrt{\frac{\sigma}{\rho g}} \approx \sqrt{\frac{\sigma}{\rho g}} \approx 0,3 \, \text{cm} \sim 1 \, \text{cm}, \qquad [0,5 \, \text{т.}]$

а за скоростта на вълната имаме

$u_0 = \sqrt{2C_1 C_2} \left(\frac{\sigma g}{\rho}\right)^{1/4} \approx \left(\frac{\sigma g}{\rho}\right)^{1/4} \approx 0,3 \, \text{m/s}. \qquad [0,5 \, \text{т.}]$

Така при $\lambda \ll \lambda_0$ вълните са чисто капилярни, при $\lambda \gg \lambda_0$ са гравитационни, а когато $\lambda \sim \lambda_0$ вълните са гравитационно-капилярни.