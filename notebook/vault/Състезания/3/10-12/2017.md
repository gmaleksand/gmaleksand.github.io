## Задача 1. Механика 

На фигурата са показани две тела – тяло с пренебрежими размери и маса m и тяло с безкрайна маса и с форма на клин, чиято най-дълга страна е с форма на четвърт окръжност с радиус R. В началния момент малкото тяло минава със скорост $v_1$ край точка 1 в хоризонтално направление. В системата няма триене. Земното ускорение е $g$. Да се намери: 

а) височината H, която достига малкото тяло; 

б) скоростта v на малкото тяло като функция на ъгъла θ; 

в) натиска N, който малкото тяло оказва върху голямото тяло като функция на ъгъла θ. 

В следващите подточки считайте, че масата на голямото тяло M е сравнима с масата на малкото тяло m и липсва триене между голямото тяло и хоризонталната плоскост, върху която то е поставено. При достатъчно голямо $v_1$ да се намери: 

г) хоризонталната $v_{2x}$ и вертикалната $v_{2y}$ компоненти на скоростта на малкото тяло в точка 2; 

д) какво разстояние x в хоризонтално направление изминава малкото тяло по време на полета си, т.е. от момента, в който се отделя от точка 2 до момента, в който се връща в точка 2; 

е) скоростта на малкото тяло $v_1'$, когато то преминава отново край точка 1, след като вече се е спуснало по голямото тяло; 

ж) общата работа A на силата на натиск, който оказва малкото тяло върху голямото тяло по време на цялото движение. 

**Задача 2. Задачи – оценки** 

За решаване на задачата-оценка е необходимо да се разбере същността на разглежданото физично явление, да се формулира прост модел на явлението, да се изберат разумни стойности на физичните величини и да се получи числен резултат, който повече или по-малко съответства на реалността.

**2.1.** Оценете налягането $p$, което дъждовна капка, отделяща се от тавана на пещера, оказва при удара си в пода. Времето на удара на капката в земята, за което тя се разлива, се определя от скоростта на звука във водата. [3 т.] 

**2.2.** В стандартна цилиндрична водна чаша се сипват кубчета лед с маса $m=100 \, \text{g}$ и чашата се покрива плътно с леко капаче. Оценете силата $F$, която трябва да се приложи към капачето, когато ледът се разтопи, за да се отдели то от чашата едновременно по целия й периметър. [4 т.] 

**2.3.** Оценете скоростта $v$ на струята пара, която излиза от „носа“ на чайник, поставен върху котлон, когато в него кипи вода. В чайника (фиг. 1) е налята малко вода, така че цялото количество образувала се пара излиза само през „носа“ на чайника. [4 т.] 

**2.4.** Оценете времето $t$ на съприкосновение на футболна топка и стена при слаб удар на топката в стената. Както се вижда от фиг. 2, ударът е слаб, когато $x \ll R$. [4 т.] 

**Полезни данни:** 

Плътност на леда – $0,9 \, \text{g/cm}^3$ 

Плътност на водата – $1 \, \text{g/cm}^3$ 

Скорост на звука във вода – $1500 \, \text{m/s}$ 

Топлина на топене на леда – $335 \, \text{kJ/kg}$ 

Топлина на изпарение на водата при кипене – $2260 \, \text{kJ/kg}$ 

Моларна маса на водата – $18 \, \text{g/mol}$ 

Универсална газова константа – $8,3 \, \text{J/K.mol}$ 

Уравнение на състояние на идеален газ – $pV = nRT$, $n$ – брой молове.

**Задача 3. Кондензатори.** 

 

Част А Пет кондензатора с еднакви капацитети $C_0$ са свързани по начина, показан на схемата вляво. Намерете еквивалентния електричен капацитет $C$ между краищата на тази верига. Начертайте еквивалентната схема, от която сте определили капацитета. [3 т.] 

 

Част Б Плосък кондензатор е разположен в постоянно външно електрично поле, чийто интензитет има големина $E_0 = 20 \text{ kV/m}$, както е показано на фигурата вляво. Площта на електродите на кондензатора е $S = 100 \text{ cm}^2$, а разстоянието между тях е $d = 0,5 \text{ mm}$. Между клемите на кондензатора е подадено неизвестно напрежение $U$. Диелектричната проницаемост на вакуума е $\varepsilon_0 = 8,85 \cdot 10^{-12} \text{ F/m}$. 

а) Сумарната електростатична сила, която действа на дясната плоча на кондензатора, е насочена наляво и е с големина $F = 30 \mu \text{N}$. На колко е 

равен зарядът $q$ върху дясната плоча? [4,5 т.] 

б) Като използвате резултата, получен в предната подточка, намерете напрежението $U$. 

[2 т.] 

в) Източникът на напрежение е откачен от кондензатора. След това кондензаторът е завъртян по такъв начин, че неговите плочи си разменят местата, като отново са перпендикулярни на външното електрично поле. На колко е равно напрежението $U'$ между електродите на кондензатора след завъртането? [2,5 т.] 

г) Намерете извършената работа $A$ при завъртането на кондензатора. [3 т.] 

**Задача 4. Радиоактивност** 

За да построите графиките към тази задача, използвайте приложените
разграфени листа след условието. Предайте графиките заедно с
останалите листа от решението. 

Част А 

а) През равни интервали време се измерва активността (брой
разпадания за единица време) на радиоактивна проба, съдържаща
1313. Получените данни са дадени в таблицата. От тях графично
получете периода на полуразпад $T_{1/2}$ на този изотоп. [5 т.] 

| Момент на измерване t, дни | Активност, брой разпади за минута |
| -------------------------- | --------------------------------- |
| 0                          | 38846                             |
| 5                          | 25215                             |
| 10                         | 16368                             |
| 15                         | 10624                             |
| 20                         | 6896                              |

**Част Б** 

Възрастта на скали (от момента време, когато са се образували) може да се мери с радиометричен метод. За целта в скалните образци с масспектрометрия се определя концентрацията на различни изотопи – източници и продукти на радиоактивно разпадане. Минералът циркон ($\text{ZrSiO}_4$) се оказва уникален. Поради високата си температура на топене и химична устойчивост неговите кристали могат да се запазят за милиарди години. Заради особеностите на кристалната му решетка, при образуването на тези кристали (втвърдяването им от стопилка) в тях може да попадне уран (замествайки циркония), но не и олово. Два от изотопите на урана след многократна серия от алфа и бета разпади се разпадат до изотопи на оловото. Тук за простота може да се приеме, че $^{238}_{92}$U се разпада директно до $^{206}_{82}$Pb с период на полуразпад $T_{1/2}^{1} = 4,47$ млрд. години, докато $^{235}_{92}$U се разпада директно до $^{207}_{82}$Pb с период на полуразпад $T_{1/2}^{2} = 704$ млн. години. Така, измереното количество олово в кристалите циркон ще бъде изцяло продукт на тези радиоактивни разпади. 

б) Получете формули, показващи как зависят отношенията на броя атоми олово и уран $N_{Pb-206}$ и $N_{Pb-207}$ в пробата от времето $t$ (възрастта на кристала). [3 т.] 

в) Изчислете и табулирайте тези отношения за интервала време 0 – 3 млрд. год. (със стъпка 500 млн. год.). Начертайте получените данни на графика с оси $N_{Pb-207}$ (по $x$) и $N_{U-235}$ (по $y$). Всяка точка от тази графика има смисъл на измерени отношения в кристал на дадена възраст. Свържете получените точки с плавна крива (тя се нарича конкордия). [3 т.] 

г) Използвайки графиката, определете на каква възраст е кристал циркон с измерени отношения $N_{Pb-206} = 0,322$ и $N_{Pb-207} = 4,884$. [1 т.] 

д) За съжаление в кристалите циркон макар и слабо, концентрацията на олово намалява с времето заради твърдотелната дифузия на оловните атоми. Тази дифузия обаче е напълно еднаква и за двата изотопа на оловото. За урановите атоми обаче тя е пренебрежима и те не напускат кристала. Това води до факта, че съдържанието на оловните изотопи в пробите е по-малко от очакваното. От една и съща скална проба са изследвани няколко кристала циркон, които геологично трябва да са на една и съща възраст. 

Измерените им отношения $N_{Pb-207}$ и $N_{Pb-206}$ силно се различават (заради различната оловна дифузия в различните кристали), виж таблицата. От дадените данни, използвайки построената графика в подусловие в), определете възрастта на скалната проба. [3 т.]