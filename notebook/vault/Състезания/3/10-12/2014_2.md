**Задача 1. Търкалящо се кълбо** 

Върху вътрешната страна на неподвижна сфера с радиус $R=60$ cm е оставено свободно да се търкаля без хлъзгане еднородно кълбо с маса $m=1$ kg и радиус $r=7$ cm, както е показано на фиг. 1. В началния момент от времето кълбото е неподвижно. Може да използвате, че инерчният момент на кълбото спрямо ос, минаваща през центъра му, е равен на $I=2mr^2/5$. Приемете, че земното ускорение е $g=10\ \mathrm{m/s^2}$. 

А) Ако първоначално центърът на кълбото е на височина $2r$ над най-ниската точка от сферата **О**, намерете големината на скоростта $v$ на центъра на кълбото, когато той се намира в най-ниската точка от своята траектория. [2 т.] 

Б) На колко е равен периодът $T$ на малките трептения, които извършва кълбото, когато е оставено да се търкаля в непосредствена близост до т. **О**? За малки ъгли в радиани е изпълнено, че $\sin\theta \approx 0$. [4 т.] 

**Задача 2. Електромагнитно оръдие** 

Върху две успоредни, хоризонтални метални релси е поставена метална пръчка с маса $m=1,0$ g и със съпротивление $R=0.5 \Omega$. Дължината на пръчката е равна на разстоянието между релсите $L=10$ cm, както е показано на фиг. 2. Релсите се намират в еднородно магнитно поле с индукция $B=0,1$ T, насочена от чертежа към вас. Към релсите е свързан кондензатор с капацитет $C=1.0$ F, зареден до начално напрежение $U_0=5,0$ V. Индуктивността на системата се пренебрегва. 

А) След затваряне на ключа $K$, пръчката започва да се движи надясно (да се отдалечава от кондензатора). Означете на чертеж знаците на зарядите върху плочите на кондензатора. 

[0,5 т] 

Б) Пресметнете ускорението $a_0$ на пръчката непосредствено след затварянето на ключа. 

[1,0 т]

В) Получете израз и пресметнете граничната скорост $v_x$, която би достигнала пръчката, ако дължината на релсите не беше ограничена. [3,0 т] 

Г) При каква индукция $B$ на полето пръчката би достигнала максимална гранична скорост $v_{\text{max}}$? Пресметнете големината на $v_{\text{max}}$. [2,5 т] 

**Задача 3. Разсейване на Менделшам – Брилюен в течности** 

В течност с показател на пречупване $n$ се разпространява звукова вълна със скорост $u$. Течността се облъчва с монохроматичен светлинен лъч с честота $v$ и с дължина на вълната $\lambda$ във вакуум. След проникването и взаимодействието му с течността се наблюдават допълнително разсеяни лъчи, които сключват ъгъл $\theta$ с падащия лъч, и чиято честота е $v' = v - \Omega$ и $v'' = v + \Omega$. Като използвате корпускулярни представи както за светлината (фотони), така и за механичните трептения (фонони), определете честотата $\Omega$. Процесите на взаимодействие включват фотон с честота $v$, който излъчва фонон с честота $\Omega$, при което се появява фотон с честота $v' = v - \Omega$ и взаимодействие на фотон с честота $v$, който поглъща фонон с честота $\Omega$, при което се появява фотон с честота $v'' = v + \Omega$. При пресмятанията използвайте, че скоростта на механичната вълна е много по-малка от скоростта на светлината в течността. [7 т]