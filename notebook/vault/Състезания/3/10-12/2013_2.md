**Задача 1. Пропадане** 

Бутало с маса $M = 20 \, \text{g}$ затваря отгоре вертикален цилиндър с въздух. Вътрешният радиус на цилиндъра е $R = 1,0 \, \text{cm}$. Между цилиндъра и буталото има тесен процеп с широчина $\delta = 5 \, \mathrm{\mu m}$, поради което буталото пропада в цилиндъра с постоянна скорост $v$, измествайки въздуха от него. Ако приемете въздуха за идеален несвиваем флуид, получете изрази и пресметнете: 

а) разликата $\Delta p$ между наляганията на въздуха в цилиндъра и на външния въздух. \[2 т.\] 

б) скоростта $v$, с която се спуска буталото. 

\[5 т.\] 

Използвайте подходящи приближения там, където те не влияят на точността на крайния отговор. 

**Данни:** 

земно ускорение: $g = 9,8 \, \text{m/s}^2$; 

плътност на въздуха: $\rho = 1,3 \, \text{kg/m}^3$. 

**Задача 2. Центробежно махало** 

Тяло с маса $m$ (матерална точка) е свързано с тяло с маса $M > m$ чрез неразтеглива нишка с дължина $l$, която е прекарана през отвор в хоризонтална равнина (вж. фигурата). Тялото с маса $m$ се движи по крива в хоризонталната равнина, а тялото с маса $M$ – по вертикална права, като $r$ се изменя с времето. 

а) Докажете, че общият момент на импулса $L$ на двете тела спрямо вертикална ос, минаваща през отвора, се запазва. 

б) Запишете енергията на системата във вид на едномерно движение на частица в силово поле с потенциална енергия $U(r)$. 

в) Намерете периода на хармоничните трептения на системата. 

\[2,5 т.\]

**Задача 3. Въртящ се зареден пръстен** 

Даден е електрически зареден диск от диелектрик с отвор в средата (пръстен), както е показано на фигурата. Пръстенът има вътрешен радиус $R_1$, външен радиус $R_2$ и се характеризира с повърхнинна плътност на зарядите $\sigma(r) = a/r^2$, където $a$ е константа, а $r$ е разстоянието от оста на пръстена до произволна негова точка. Пръстенът се върти с постоянна ъглова скорост $\omega$ около оста си. 

а) Намерете как се изменя големината на магнитната индукция $B(z)$ по оста на пръстена, породена от неговото въртене. \[3 т.\] 

б) Въртящият се пръстен е поставен в еднородно магнитно поле с индукция $B_0$, сключваща ъгъл $\alpha$ с равнината на пръстена. На колко е равна силата $F$, която действа на пръстена? \[1 т.\] 

в) Намерете големината на въртящия момент $M$, който действа на пръстена в началния момент след поставянето му във външното магнитно поле. \[2 т.\] 

Полезна математика: $\int x^n dx = \frac{x^{n+1}}{n+1} + \text{const}, n \neq -1.$