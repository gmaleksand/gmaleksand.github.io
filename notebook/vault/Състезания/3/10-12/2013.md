Задача 1. Топче и призма
 m
 g h



 M
 $\alpha$ k

 Фиг. 1

 Върху плоскост е поставена наклонена равнина (призма), която сключва ъгъл $\alpha$ с
хоризонта, както е показано на фиг. 1, и има маса M . Коефициентът на триене между
призмата и плоскостта е k . От височина h над призмата е пуснато без начална скорост
малко топче с маса m , което отскача след идеален еластичен удар от наклонената
равнина на призмата. Непосредствено след удара призмата започва да се хлъзга надясно.
 а) С каква първоначална скорост започва да се движи надясно призмата? \[4 т.\]
 б) Намерете големината на скоростта на топчето след удара. \[2 т.\]
 в) Приемете, че $\alpha$ = 30 $^\circ$ , h = 1m, k = 3 9 , m M = 1 2 , а g = 10 m/s2. Колко време
след отскачането на топчето от равнината то ще падне отново върху нея? \[7 т.\]
 г) Намерете разстоянието между положенията на двата удара на топчето с
призмата, като използвате данните от предишната подточка. \[2 т.\]

Задача 2. Условията А) и Б) са независими.
А) Метален пръстен
Метален пръстен с радиус r = 0,1 m лежи върху плота на маса. Електричното
съпротивление на пръстена е R = 2 $\Omega$ . Какъв по големина електричен заряд q ще
премине през напречното сечение на пръстена, ако го завъртим да легне на другата си
страна? Вертикалната компонента на индукцията на магнитното поле на Земята е
 B = 5.10-5 T . \[8 т.\]
Б) Звукова вълна
Между две точки на звукова вълна, трептящи синхронно (във фаза), се налагат
 N = 825 дължини на вълната. При повишение на температурата на средата с 1 K
скоростта на разпространение на звука нараства с 0,2%. При какво минимално
повишение на температурата $\Delta$T споменатите по-горе две точки ще трептят асинхронно
(в противофаза)? \[7 т.\]

Задача 3. Триъгълна вълна
 Неразтеглив шнур е закрепен неподвижно в единия си край, а към другия му край
е приложена постоянна сила на опън T. Шнурът минава без триене през две неподвижни
халки, разположени на разстояние 2L една от друга, както е показано на фиг. 2 (а).




 1
 a) Каква сила F, перпендикулярна на шнура, трябва да бъде приложена по средата
между двете халки, така че шнурът да образува "триъгълник" с височина (амплитуда) A?
\[2 т.\]
 б) Ако приемете, че A << L, покажете, че потециалната енергия W на шнура има
вида:
 W = CA2
и изразете константата C чрез въведените параметри T и L. \[2,5 т.\]
 Халките, ограничаващи шнура, са махнати и шнурът е опънат със същата сила T.
Човекът, държащ свободния край на шнура, прави камшично движение с ръката си, в
резултат на което по шнура започва да се движи със скорост u триъгълен вълнов импулс
PRQ с дължина 2L и амплитуда A (фиг. 2 (б)). Масата на единица дължина от шнура е $\mu$.
 в) Изразете скоростите vPR и vQR на точките от участъците PR и RQ съответно чрез
u, A и L. Изобразете на чертеж посоките на тези скорости. \[4,5 т.\]
 г) Покажете, че при A << L кинетичната енергия K на вълновия импулс е:
 K = DA2
и изразете константата D чрез параметрите u, $\mu$ и L. \[3 т.\]
 д) Оказва се, че при разпространение на бягаща вълна кинетичната енергия на
частиците от средата е равна на потенциалната им енергия, независимо от вида на
средата и типа на вълната. Като използвате този факт, пресметнете скоростта u на
триъгълния вълнов импулс, ако шнурът има напречно сечение S = 1 mm2 и е изработен
от материал с плътност $\rho$ = 1600 kg/m3. Силата на опън на шнура е T = 100 N. \[3 т.\]

Упътване. Действието на земното привличане върху шнура се пренебрегва.


 F

 T A
 (а)
 2L
 R u

 P A Q (б)
 L L

 Фиг. 2


Задача 4. Слънчево греене
 а) Изчислете каква енергия на единица площ пада от Слънцето върху Земята.
Приемете, че Слънцето излъчва като абсолютно черно тяло. \[3 т.\]
 Известни данни:
 Радиус на Слънцето R = 6,963.108 m
 Разстояние Слънце-Земя L = 1,496.1011 m
 Константа на Стефан-Болцман $\sigma$ = 5,670.10-8 W/m2.K4
 Ефективна температура на Слънцето TS = 5778 K
 Константа на Вин b = 2,898.10-3 m.K
 б) С леща с диаметър D = 10,0 cm и фокусно разстояние f = 35,0 cm фокусирате
образа на Слънцето върху екран. Колко ще е диаметърът d на образа на Слънцето? \[2 т.\]



 2
 в) Махате екрана и на мястото на образа слагате метално черно топче със същия
диаметър, какъвто е на наблюдавания образ на Слънцето. Ако приемете, че топчето
поглъща цялата падаща слънчева светлина, както и че топчето е в термодинамично
равновесие и излъчва като абсолютно черно тяло, намерете равновесната температура T
на топчето. Приемете също така, че земната атмосфера е напълно прозрачна за
слънчевата светлина \[4 т.\]
 г) При какви параметри на задачата получената от Вас формула в предното
подусловие ще дава резултати, противоречащи на втория принцип на термодинамиката?
Как ще обясните парадокса? \[2 т.\]
 д) Разполагате със следната графична зависимост:




където x = $\lambda_0$ / $\lambda$max , $\lambda_0$ - избрана от нас дължина на вълната, $\lambda$max - дължината на вълната,
на която абсолютното черно тяло има максимално излъчване, а y = P($\lambda$ < $\lambda_0$ ) / P($\lambda$ ) ,
където P($\lambda$ < $\lambda_0$ ) е излъчената мощност за дължини на вълните, по-малки от $\lambda_0$ , а P($\lambda$ )
- цялата излъчена мощност от абсолютно черното тяло.
Приемете, че видимата (VIS) област е в интервала 400 - 760 nm, а останалите две
области от електромагнитния диапазон ще наричаме условно Инфрачервена (IR) област
( $\lambda$ > 760 nm) и Ултравиолетова (UV) област ( $\lambda$ < 400 nm). Използвайки графиката,
намерете какви части от енергията си (в %) Слънцето излъчва в тези три области.
Изчислете същото и за топчето. Подредете резултатите в таблица. Допълнете я с
допълнителни колони, ако е нужно. \[4 т.\]

 Обект IR VIS UV
 Слънце
 Топче




 3
