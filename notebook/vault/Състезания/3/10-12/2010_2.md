Задача 1. Падащ космически кораб

Космически кораб с повредени двигатели започва да пада свободно към центъра на планета с маса $M$ и радиус $R$. Началната скорост на кораба е нулева, а началното му разстояние до планетата е безкрайно голямо. На височина $H$ над повърхността на планетата екипажът успява да пусне двигателите.

а) Получете израз за скоростта $v_{0}$ на кораба на тази височина. \[1 т\]

Веднага след включване на двигателите на кораба е придадена допълнителна скорост $v_{1}$ в направление, перпендикулярно на посоката на падане (вж. Фиг. 1).

б) Получете израз за минималната скорост $v_{1}$, достатъчна, за да бъде избегнат удар с планетата. \[3 т\]

в) Каква ще бъде траекторията на кораба след придаване на допълнителната скорост -
елипса, парабола или хипербола? Обосновете отговора си. \[1 т\]

Фиг. 1

Задача 2. Хладилник

В хладилник се поставя един $\operatorname{mol}$ вода $\left(\mathrm{H}_{2} \mathrm{O}\right)$, който се охлажда от температура $t_{1} =27^{\circ} \mathrm{C}$ до температура $t_{0}=0^{\circ} \mathrm{C}$ и замръзва изцяло. Цялото количество топлина, отделено при работата на хладилника, се предава на друг $\operatorname{mol}$ вода $\left(\mathrm{H}_{2} \mathrm{O}\right)$ с начална температура $t_{1}=27^{\circ} \mathrm{C}$, който се нагрява до температура $t_{2}=100^{\circ} \mathrm{C}$. Хладилникът работи с максималната теоретически допустима ефективност (общата ентропия на двата мола вода не се изменя).

а) Каква маса $m$ вода се е превърнала в пара при температура $100^{\circ} \mathrm{C}$ ? \[3 т\]

б) Каква работа $A$ е извършил хладилникът? \[2 т\]

Полезни данни:

Специфичен топлинен капацитет на водата $c=4,20 \frac{\mathrm{kJ}}{\mathrm{kg} \cdot \mathrm{K}}$

Специфична топлина на топене на леда $\lambda=333 \frac{\mathrm{kJ}}{\mathrm{kg}}$

Специфична топлина на изпарение при температура на кипене $r=2,26 \cdot 10^{3} \frac{\mathrm{kJ}}{\mathrm{kg}}$

Полезна формула: $\int_{a}^{b} \frac{d x}{x}=\ln \frac{b}{a}$

## **Задача 3. Заменяване.**
Два еднакви проводника с форма на кълбо с радиус $a$ са закопани в земята на дълбочина $H \gg a$. Разстоянието между техните центрове е $L$, като $L \gg a$ и $L \ll H$. Приема се, че земята е слабопроводяща среда със специфично съпротивление $\rho$ и относителна диелектрична проницаемост $\varepsilon$. Намерете:

а) капацитета $C$ между двете проводящи кълба. \[\mathbf{2,5 \ t}]

б) съпротивлението $R$ на земята между двете проводящи кълба. Използвайте закона на Ом в т.нар. "диференциална форма": $\vec{J} = \sigma \vec{E}$, където $\vec{J}$ е плътността на тока (вектор с големина равна на големината на тока, разделена на сечението и посока - посоката на тока), е $\vec{E}$ е интензитетът на електричното поле в същата точка \[\mathbf{2 \ t}]

в) Как зависи съпротивлението $R$ на земята от разстоянието $L$? \[\mathbf{0,5 \ t}]

## **Задача 4. Ин и Ян - хармония на противоположните \[5 t\]\

Върху фотокатод с отделителна работа $1,8 \ \text{eV}$ пада електромагнитна вълна, интензитетът на електричното поле на която се изменя с течение на времето $t$ по закона:
а) $E = E_{0} \sin \omega t$.
б) $E = E_{0}(1 + \cos 4 \omega t) \sin \omega t$.
И в двата случая $\omega = 7,6 \cdot 10^{14} \ \text{s}^{-1}$.
За двата вида вълни отговорете на въпросите:
1. Ще се наблюдава ли фотоефект?
2. Зависи ли отговорът на първия въпрос от амплитудата $E_{0}$ на интензитета?
3. Ако се наблюдава фотоефект, колко електронволта е максималната кинетична енергия на фотоелектроните?

**Полезни константи и тъждества:**
заряд на електрона $e = 1,6 \cdot 10^{-19} \ \text{C}$
константа на Планк $h = 6,63 \cdot 10^{-34} \ \text{J.s}$
$\sin(\alpha + \beta) = \sin \alpha \cos \beta + \cos \alpha \sin \beta$
$\sin(\alpha - \beta) = \sin \alpha \cos \beta - \cos \alpha \sin \beta$