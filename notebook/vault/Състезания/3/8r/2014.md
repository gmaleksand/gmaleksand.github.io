**Задача 1.** А) На фиг. 1 са означени следните сили: движещата сила $F$, силата на триене $f$, действаща на тялото 1, силите на триене $f_1$ и $f_2$, породени от триенето между телата и действащи съответно на тяло 1 и тяло 2. (За всяка правилно означена сила – [0,5 т.] или общо за пункт а) [2 т.].

Б) Трупчето 2 се движи под действие на силата $f_2 = kmg$ [0,5 т.]. От уравнението на Нютон

$ma_2 = f_2 = kmg [0,5 \text{ т.}] \quad \text{следва } a_2 = kg [0,5 \text{ т.}],$

откъдето намираме

$k = \frac{a_2}{g}.$

[0,5 т.]

В) От уравнението на движение за трупчето 1, когато трупчето 2 е върху него, имаме

$Ma_1 = F - f - f_1.$

[1 т.]

Като отчетем, че $f = k(m+M)g$ [0,5 т.] и $f_1 = f_2 = kmg$ (трети принцип) [0,5 т.], намираме

$F = Ma_1 + (2m + M)a_2.$

[1 т.]

Г) След като второто трупче падне, първото се движи с ускорение, което се определя от уравнението на движение

$Ma = F - kMg.$

[1 т.]

От него намираме

$a = a_1 + 2 \frac{m}{M} a_2.$

[2 т.]

**Задача 2.**

**Част А. А)** След потопяването на топчетата нивото на водата се повишава с $h$ във всеки от двата скачени цилиндрични съда $[0,5 \, \text{т.}]$, при което при повишаване на нивото обемът на водата в първия съд се увеличава с $hS [0,5 \, \text{т.}]$, а във втория – с $2hS [0,5 \, \text{т.}]$. Тъй като топчетата плават, тяхното тегло се уравновесява от теглото на изместената от тях вода, т.е.

$2mg = Shpg + 2Shpg, \qquad [0,5 \, \text{т.}]$

откъдето следва $h = \frac{2m}{3\rho S}$. $ [0,5 \, \text{т.}] $

**Б)** Тъй като след потопяването на топчетата, увеличаването на обема вода в широкия съд е по-голямо от увеличаването на обема вода в тесния съд, през сечението $A$ ще премине известно количество вода от тесния към широкия съд $[0,5 \, \text{т.}]$. Ако двата съда не бяха скачени, топчето в тесния съд щеше да измести при плаването си вода с обем

$V_1 = \frac{m}{\rho}, \qquad [0,5 \, \text{т.}] $

вместо обема $V_0 = hS$. Тогава търсената маса на водата, преминала от тесния в широкия съд е

$M = (V_1 - V_0)\rho = m - \frac{2m}{3} = \frac{1}{3}m. \qquad [1 \, \text{т.}] $

**Част Б. А)** При спускане на балона на него му действат следните сили: силата на тежестта на балона без баласт $G$, насочена надолу; силата на тежестта на баласта $mg$, насочена надолу; Архимедовата сила $F_A$, насочена нагоре; силата на съпротивление на въздуха $R$, насочена нагоре. (За всяка правилно посочена сила по $[0,5 \, \text{т.}]$ – общо $[2 \, \text{т.}]$).

При издигане на балона на него му действат силите: силата на тежестта на балона без баласт $G$, насочена надолу; Архимедовата сила $F_A$, насочена нагоре; силата на съпротивление на въздуха $R$, насочена надолу. Те имат същата големина, както при спускането на балона. (За всяка правилно посочена сила по $[0,5 \, \text{т.}]$ – общо $[1,5 \, \text{т.}]$).

**Б)** Тъй като в двата случая движението на балона е равномерно, действащите сили са уравновесени, т.е. в сила са равенствата

$$G + mg = F_A + R, \qquad [0,5 \, \text{т.}] $$

$$G + R = F_A. \qquad [0,5 \, \text{т.}] $$

$Като извадим почленно двете равенства, намираме $R = \frac{mg}{2}$. \qquad [1 \, \text{т.}] $

**Задача 3. А)** Потенциометърът и лампата са свързани последователно [0,5 т.]. В режим на най-силно светене работното напрежение на лампата съвпада с напрежението на източника [0,5 т.]. Следователно напрежението между краищата на потенциометъра е нула [0,5 т.]. Тъй като през него тече ток, съпротивлението му е $R = 0$ [0,5 т.].

**Б)** Съпротивлението на лампата в режим на най-силно светене е

$R_1 = \frac{U_1}{I_1} = 12 \Omega, \qquad [1 \text{ т.}]$

а нейната мощност –

$P_1 = U_1 I_1 = 3 \text{ W.} \qquad [1 \text{ т.}]$

**В)** Напрежението между краищата на потенциометъра е $U_n = U - U_2$ [1 т.]. Тогава имаме

$R_n = \frac{U - U_2}{I_2} \approx 1,3 \Omega. \qquad [1 \text{ т.}]$

Отделеното количество топлина в единица време числено съвпада с мощността на потенциометъра [0,5 т.]. Следователно имаме

$q = P_n = (U - U_2)I_2 = 0,27 \text{ W.} \qquad [1 \text{ т.}]$

**Г)** Съпротивлението на лампата при най-слабо светене е

$R_2 = \frac{U_2}{I_2} = 12 \Omega. \qquad [1 \text{ т.}]$

То съвпада със съпротивлението на лампата при най-силно светене [0,5 т.]. Следователно в разглеждания интервал на напрежения и токове лампата има постоянно съпротивление [1 т.].