**Задача 1.** А) На фиг. 1 са означени следните сили: движещата сила $F$, силата на триене $f$, действаща на тялото 1, силите на триене $f_1$ и $f_2$, породени от триенето между телата и действащи съответно на тяло 1 и тяло 2. (За всяка правилно означена сила – \[0,5 т.\] или общо за пункт а) \[2 т.\].

Б) Трупчето 2 се движи под действие на силата $f_2 = kmg$ \[0,5 т.\]. От уравнението на Нютон

$ma_2 = f_2 = kmg$ \[0,5 т.\] \quad \text{следва } $a_2 = kg$ \[0,5 т.\],

откъдето намираме

$k = \frac{a_2}{g}.$

\[0,5 т.\]

В) От уравнението на движение за трупчето 1, когато трупчето 2 е върху него, имаме

$Ma_1 = F - f - f_1.$

\[1 т.\]

Като отчетем, че $f = k(m+M)g$ \[0,5 т.\] и $f_1 = f_2 = kmg$ (трети принцип) \[0,5 т.\], намираме

$F = Ma_1 + (2m + M)a_2.$

\[1 т.\]

Г) След като второто трупче падне, първото се движи с ускорение, което се определя от уравнението на движение

$Ma = F - kMg.$

\[1 т.\]

От него намираме

$a = a_1 + 2 \frac{m}{M} a_2.$

\[2 т.\]

**Задача 2.**

**Част А. А)** След потопяването на топчетата нивото на водата се повишава с $h$ във всеки от двата скачени цилиндрични съда \[0,5 т.\], при което при повишаване на нивото обемът на водата в първия съд се увеличава с $hS$ \[0,5 т.\], а във втория – с $2hS$ \[0,5 т.\]. Тъй като топчетата плават, тяхното тегло се уравновесява от теглото на изместената от тях вода, т.е.

$2mg = Shpg + 2Shpg$, \[0,5 т.\]

откъдето следва $h = \frac{2m}{3\rho S}$. $ \[0,5 т.\] $

**Б)** Тъй като след потопяването на топчетата, увеличаването на обема вода в широкия съд е по-голямо от увеличаването на обема вода в тесния съд, през сечението $A$ ще премине известно количество вода от тесния към широкия съд \[0,5 т.\]. Ако двата съда не бяха скачени, топчето в тесния съд щеше да измести при плаването си вода с обем

$V_1 = \frac{m}{\rho}$, \[0,5 т.\]

вместо обема $V_0 = hS$. Тогава търсената маса на водата, преминала от тесния в широкия съд е

$M = (V_1 - V_0)\rho = m - \frac{2m}{3} = \frac{1}{3}m$. \[1 т.\]

**Част Б. А)** При спускане на балона на него му действат следните сили: силата на тежестта на балона без баласт $G$, насочена надолу; силата на тежестта на баласта $mg$, насочена надолу; Архимедовата сила $F_A$, насочена нагоре; силата на съпротивление на въздуха $R$, насочена нагоре. (За всяка правилно посочена сила по \[0,5 т.\] – общо \[2 т.\]).

При издигане на балона на него му действат силите: силата на тежестта на балона без баласт $G$, насочена надолу; Архимедовата сила $F_A$, насочена нагоре; силата на съпротивление на въздуха $R$, насочена надолу. Те имат същата големина, както при спускането на балона. (За всяка правилно посочена сила по \[0,5 т.\] – общо \[1,5 т.\]).

**Б)** Тъй като в двата случая движението на балона е равномерно, действащите сили са уравновесени, т.е. в сила са равенствата

$G + mg = F_A + R$, \[0,5 т.\]

$G + R = F_A$. \[0,5 т.\]

Като извадим почленно двете равенства, намираме $R = \frac{mg}{2}$. \[1 т.\]

**Задача 3. А)** Потенциометърът и лампата са свързани последователно \[0,5 т.\]. В режим на най-силно светене работното напрежение на лампата съвпада с напрежението на източника \[0,5 т.\]. Следователно напрежението между краищата на потенциометъра е нула \[0,5 т.\]. Тъй като през него тече ток, съпротивлението му е $R = 0$ \[0,5 т.\].

**Б)** Съпротивлението на лампата в режим на най-силно светене е

$R_1 = \frac{U_1}{I_1} = 12 \Omega,$ \[1 т.\]

а нейната мощност –

$P_1 = U_1 I_1 = 3 \text{ W.}$ \[1 т.\]

**В)** Напрежението между краищата на потенциометъра е $U_n = U - U_2$ \[1 т.\]. Тогава имаме

$R_n = \frac{U - U_2}{I_2} \approx 1,3 \Omega$. \[1 т.\]

Отделеното количество топлина в единица време числено съвпада с мощността на потенциометъра \[0,5 т.\]. Следователно имаме

$q = P_n = (U - U_2)I_2 = 0,27 \text{ W.}$ \[1 т.\]

**Г)** Съпротивлението на лампата при най-слабо светене е

$R_2 = \frac{U_2}{I_2} = 12 \Omega$. \[1 т.\]

То съвпада със съпротивлението на лампата при най-силно светене \[0,5 т.\]. Следователно в разглеждания интервал на напрежения и токове лампата има постоянно съпротивление \[1 т.\].