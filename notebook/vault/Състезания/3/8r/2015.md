**Задача 1. Топче за пинг-понг**
А) Движението на топчето е равноускорително с ускорение $g$. Времето, за което топчето пада, е:
(1) $t_0 = \sqrt{\frac{2h_0}{g}} = 0,4\text{ s}$, **1 точка**
а скоростта му преди удара:
(2) $v_0 = gt_0 = \sqrt{2gh_0} = 4\text{ m/s}$ **1 точка**

Б) От условието следва, че
(3) $\frac{mv_1^2}{2} = 0,81 \frac{mv_0^2}{2}$, **1 точка**
където $v_1$ е скоростта на топчето след първия удар. Следователно:
(4) $v_1 = 0,9v_0$ **1 точка**
След удара топчето се издига равнозакъснително с ускорение $g$, докато скоростта му стане равна на нула. Следователно времето за издигане е:
(5) $t_{\text{издигане}} = \frac{v_1}{g} = 0,9t_0$ **1 точка**
След това топчето пада надолу, докато достигне повърхността на масата със скорост $v_1$ (енергията на топчето между двата удара се запазва). Следователно времето за падане е:
(6) $t_{\text{падане}} = t_{\text{издигане}} = \frac{v_1}{g} = 0,9t_0$ **1 точка**
Общото време между първия и втория удар е:
(7) $t_1 = t_{\text{падане}} + t_{\text{издигане}} = \frac{2v_1}{g} = 1,8t_0 = 0,72\text{ s}$. **1 точка**

В) Скоростта след всеки следващ удар е $0,9$ от скоростта преди удара. От формула (6) следва, че времето до всеки следващ удар е $0,9$ от времето до предишния удар. **1 точка**
В таблицата за всеки удар е даден моментът след пускане на топчето и времето до следващия удар. **1 точка (по 0,2 точки за всяко изчислено време на удар)**

| № на удар | Време от момента на пускане (s) | Време до следващия удар (s) |
| :--- | :--- | :--- |
| 1 | 0,4 | 0,72 |
| 2 | 1,12 | 0,648 |
| 3 | 1,768 | 0,5832 |
| 4 | 2,87608 | 0,52488 |
| 5 | 3,348472 | 0,472392 |

Попълваме таблицата, докато стигнем до удар, протекъл в момент, по-късен от $3\text{ s}$ след пускането на топчето. От таблицата се вижда, че до третата секунда топчето отскача общо **четири пъти**. **1 точка**

---

**Задача 2. Равновесие**
А) Силите $F_1$ и $F_2$ действат в една посока и уравновесяват теглото на раницата:
(1) $F_1 + F_2 = mg$ **1 точка**
Ако разглеждаме ръката на Петър като опорна точка на едностранен лост, рамото на силата $mg$ е $x$, а на $F_1$ е $l$. От условието за равновесие на лоста имаме:
(2) $F_1 l = mgx$ **1 точка**
откъдето:
(3) $F_1 = \frac{mgx}{l} = 25\text{ N}$, **1 точка**
За силата $F_2$ имаме:
(4) $F_2 = mg - F_1 = 75\text{ N}$. **0,5 точки**
Алтернативно решение. Можем да разглеждаме ръката на Гергана като опорна точка на лост. В този случай условието за равновесие е:
$F_2 l = mg(l - x)$
откъдето:
$F_2 = \frac{mg(l - x)}{l} = 75\text{ N}$.

Б) Понеже моливът е симетрично тяло, центърът му на тежестта се намира в центъра $С$ на шестоъгълника. **1 точка**
Според правилото на Торичели най-големият ъгъл, на който може да се наклони равнината, съответства на случая, когато центърът на тежестта се намира на една вертикална права с долния ръб на опорната площ (може и само чертеж). **1 точка**
От чертежа се вижда, че $\alpha = 30^\circ$. **1 точка**

В) Тухлата 1 може да се премести спрямо тухлата 2 най-много на разстояние:
(1) $x_1 = \frac{l}{2} = 10\text{ cm}$. **1 точка**
Ако разглеждаме тухлите 1 и 2 като едно общо тяло, неговият център на тежестта е в центъра $C$ на симетрия, т.е. на разстояние:
(2) $x_2 = \frac{l}{4} = 5\text{ cm}$. **1,5 точки**
от ръба на тухлата 2. Следователно, за да не се преобърнат горните две тухли, те могат да бъдат отместени като цяло, докато точката $C$ застане вертикално над ръба на тухлата 3, т.е. най-много на разстояние $x_2$. Следователно максималната дължина на образувания покрив е:
(3) $L = x_1 + x_2 = 15\text{ cm}$. **1 точка**

---

**Задача 3. Плаване**
А) От условието за плаване имаме:
(1) $F_A = (M + m)g$ **0,5 точки**
Архимедовата сила, която действа на шлепа, зависи от обема $V = Sh$ на потопената му част:
(2) $F_A = \rho gSh$ **1 точка**
Оттук намираме:
(3) $h = \frac{(M + m)}{\rho S}$. **0,5 точки**
Когато шлепът не е натоварен ($m = 0$), дълбочината му на потапяне е:
(4) $h_0 = \frac{M}{\rho S} = 0,8\text{ m}$ **0,5 точки**
Ако шлепът бъде натоварен с маса, равна на неговата собствена маса ($m = M$), дълбочината му на потапяне ще бъде два пъти по-голяма, т.е. $h = 2h_0 = 1,6\text{ m}$. От графиката отчитаме, че тази дълбочина на потапяне съответства на маса:
(5) $M = m = 40\text{ t } (40\ 000\text{ kg})$. **1 точка**
От уравнение (3) определяме площта на дъното:
(6) $S = \frac{M}{\rho h_0} = \frac{40\ 000\text{ kg}}{1000\text{ kg/m}^3 \cdot 0,8\text{ m}} = 50\text{ m}^2$ **1 точка**

Б) От II принцип на Нютон следва, че при движението на шлепа:
(7) $(M + m)a = F - f$. **1 точка**
Ако скоростта на шлепа е постоянна, неговото ускорение е нула. Следователно в този случай:
(8) $F = f = khv^2$. **0,5 точки**
При маса на товара $m = 25\text{ t}$ шлепът е потопен на дълбочина $h = 1,3\text{ m}$. Следователно големината на теглителната сила на влекача е:
(9) $F = 400\text{ kg/m}^2 \cdot 1,3\text{ m} \cdot (5\text{ m/s})^2 = 13\ 000\text{ N}$. **1 точка**
За време $t$ шлепът изминава път $s = vt$, при което влекачът извършва работа $A = Fs = Fvt$. Следователно мощността на влекача е:
(10) $P = \frac{A}{t} = Fv = 13\ 000\text{ N} \cdot 5\text{ m/s} = 65\ 000\text{ W} \approx 87\text{ к. с.}$ **1 точка**

В) Ако шлепът е празен, дълбочината на потапяне е $h_1 = 0,8\text{ m}$. В този случай от уравнение (8) при същата големина на силата $F$ имаме:
(11) $hv^2 = h_1v_1^2$. **1 точка**
Оттук намираме скоростта на празния шлеп:
(12) $v_1 = v\sqrt{\frac{h}{h_1}} = 5\text{ m/s} \cdot \sqrt{\frac{1,3}{0,8}} \approx 6,4\text{ m/s}$. **1 точка**