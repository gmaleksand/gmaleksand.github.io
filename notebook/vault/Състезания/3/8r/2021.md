Задача 1. Кинематика и динамика 

Част А. Ще приемем, че влакът се движи с постоянно ускорение $a$. Тогава дължината на предпоследния вагон се дава с израза 

$l = \frac{a(\tau + t_1)^2}{2} - \frac{a\tau^2}{2} = \frac{a}{2}(t_1^2 + 2t_1\tau). \qquad [1 т.]$

Последният вагон се движи равноускорително с начална скорост $v_0 = a(\tau + t_1)$. [0,5 т.] В този случай дължината на вагона може да се запише във вида 

$l = v_0 t_2 + \frac{at_2^2}{2} = \frac{a}{2}(t_2^2 + 2t_1 t_2 + 2t_2 \tau). \qquad [1 т.]$

Тъй като в горните изрази левите страни са равни, от приравняването на десните страни имаме 

$t_1^2 + 2t_1 \tau = t_2^2 + 2t_1 t_2 + 2t_2 \tau, \qquad [0,5 т.]$

откъдето намираме 

$\tau = \frac{t_2^2 + 2t_1 t_2 - t_1^2}{2(t_1 - t_2)} = \frac{(t_1 + t_2)^2 - 2t_1^2}{2(t_1 - t_2)} = 3,5 s. \qquad [1 т.]$

**Част Б.** а) Хоризонталната част на въжето има маса $m_1 = m(x/l)$ [0,5 т.], а вертикалната – маса $m_2 = m(1-x/l)$ [0,5 т.]. Тогава уравненията на движение са 

$m_1 a = T(x), \quad m_2 a = m_2 g - T(x). \qquad [1 т.]$

Като умножим първото уравнение с $m_2$, а второто с $m_1$ и ги извадим почленно, намираме 

$T(x) = \frac{m_1 m_2}{m_1 + m_2} g = mg \left(\frac{x}{l}\right) \left(1 - \frac{x}{l}\right). \qquad [1 т.]$

б) Стойността на $T(x)$ зависи от стойността на израза $z - z^2$, където сме означили $z = x/l$. Като отделим пълен квадрат, можем да препишем израза във вида 

$z - z^2 = \left(\frac{1}{2}\right)^2 - \left[\left(\frac{1}{2}\right)^2 - 2\left(\frac{1}{2}\right)z + z^2\right] = \frac{1}{4} - \left(z - \frac{1}{2}\right)^2, \qquad [1 т.]$

откъдето намираме 

$T_{\text{max}} = T(z = 1/2) = \frac{mg}{4}. \qquad [0,5 т.]$

в) За да не се скъса въжето, трябва да е изпълнено условието 

$T \le T_0 = mg \frac{l_0}{l}. \qquad [0,5 т.]$

Като положим $T = T_{\text{max}}$ имаме неравенството

$$ \frac{mg}{4} \leq mg \frac{l_0}{l}, \qquad [0,5 \text{ т.}] $$

откъдето следва 

$$ l_{\text{max}} = 4l_0. \qquad [0,5 \text{ т.}] $$

**Задача 2. Преобразуване на енергията** 

Ще означим първоначалната височина на течността над долната основа на плаващата тапа с $h_1$, а крайната височина на течността спрямо долната основа на плаващата тапа с $h_2$ (фиг. 1) [0,5 т.]. Като изберем за нулево ниво положението на долната основа, когато тапата плава в течността, началната потенциална енергия на тапата е 

$$ E_{1, \text{тапа}} = mg \left( \frac{h}{2} + H + h_1 \right), \qquad [1 \text{ т.}] $$

а на течността – 

$$ E_{1, \text{течност}} = E_0 + m_0 g \frac{h_1}{2}, \qquad [1 \text{ т.}] $$

където $E_0$ е потенциалната енергия на част от течността, която не променя положението си при падане на тапата, а $m_0$ е масата на течността, която се намира над отчетното ниво. Следователно общата начална енергия на системата е 

$$ E_1 = E_{1, \text{тапа}} + E_{1, \text{течност}} = mg \left( \frac{h}{2} + H + h_1 \right) + E_0 + m_0 g \frac{h_1}{2}. \qquad [0,5 \text{ т.}] $$

След като тапата падне в течността и спре да се движи, потенциалната ѝ енергия е 

$$ E_{2, \text{тапа}} = mg \frac{h}{2}, \qquad [1 \text{ т.}] $$

а потенциалната енергия на течността включва две съставящи – едната $E_0$ на течността под дъното на плаващата тапа, а другата над това ниво. Тази част с маса $m_0$ заема слой с височина $h_2$. Следователно имаме 

$$ E_{2, \text{течност}} = E_0 + m_0 g \frac{h_2}{2}. \qquad [1 \text{ т.}] $$

Тогава намираме 

$$E_2 = E_{2, \text{тап}} + E_{2, \text{течност}} = mg \frac{h}{2} + E_0 + m_0 g \frac{h_2}{2}. \qquad [0,5 \text{ т.}] $$

Следователно имаме 

$$E_1 - E_2 = mg(H + h_1) - m_0 g \frac{h_2 - h_1}{2}. \qquad [1 \text{ т.}] $$

Тъй като $m = \rho sh [0,5 \text{ т.}]$, $m_0 = \rho_0 Sh_1 = \rho_0 (S - s) h_2 [0,5 \text{ т.}]$, а така също от условието за плаване на тапата $\rho h = \rho_0 h_2 [0,5 \text{ т.}]$, определяме 

$$h_1 = \frac{\rho}{\rho_0} \left( 1 - \frac{s}{S} \right) h, \quad h_2 = \frac{\rho}{\rho_0} h. \qquad [0,5 \text{ т.}] $$

След като заместим, намираме 

$$E_1 - E_2 = \rho g sh \left[ H + \frac{\rho}{2 \rho_0} \left( 1 - \frac{s}{S} \right) h \right]. \qquad [1 \text{ т.}] $$

Тъй като $E_1 - E_2 > 0$, част от началната механична енергия се е трансформирала в друг вид енергия. [0,5 т.] 

**Задача 3. Статика на флуиди** 

**Част А.** а) На кълбото действат три сили – силата на тежестта $G = mg$ (вертикално надолу), архимедовата сила $F_A = \rho_0 V g / 2$ и реакцията на опората $R$ (вертикално нагоре). На фиг. 2 са показани действащите сили. 

б) Тъй като кълбото е неподвижно, резултантната сила е равна на нула, т. е. 

$$R + F_A - G = 0. \qquad [0,5 \text{ т.}] $$

Като отчетем, че масата на кълбото е $m = \rho V [0,25 \text{ т.}]$ и силата на реакция $R = N = mg / 3 [0,5 \text{ т.}]$ (от третия закон на Нютон), можем да заместим в горното равенство 

$$\frac{1}{3} \rho V g + \rho_0 \frac{V}{2} g - \rho V g = 0. \qquad [0,25 \text{ т.}] $$

След като съкратим на $V g$, намираме 

$$\rho = \frac{3}{4} \rho_0 \approx 0,75 \text{ g/cm}^3. \qquad [1 \text{ т.}] $$

**Част Б.** а) През отвора на височина $h_0$ течността от лявото коляно започва да преминава в дясното, защото на това ниво хидростатичното налягане в лявото коляно е по-голямо от това в дясното. [0,5 т.] Течността 1 разкъсва течността 2 в дясното коляно, като понижава нивото на долната част и повишава нивото на горната част (вж. фиг. 3). [0,5 т.] Тъй като при равновесие налягането на ниво $h_0$ е едно и също в двете колена, в долната част на колената течностите ще се разположат по един и същ начин. [1 т.] В лявото коляно ще навлиза течност 2, докато достигне нивото $h_0/2$, като в дясното коляно течността 2 ще има същото ниво. По такъв начин нивото в дясното коляно ще се повиши с $x$, с колкото нивото в лявото коляно ще се понижи. [1 т.] 

б) Ще означим дебелината на слоя течност 2 над отвора преди протичането с $h$, а височината на стълба течност 1 в лявото коляно преди протичането с $H$. От равенството на наляганията в долната част на тръбата имаме 

$$ (h + h_0)p_2 = Hp_1, \qquad [1 т.] $$

след като сме съкратили на $g$. От друга страна, от равенството на хидростатичното налягане на нивото на отвора в двете колена след достигане на новото равновесие, намираме 

$$ hp_2 + xp_1 = (H - x - h_0)p_1. \qquad [1 т.] $$

Като изразим от първото равенство 

$$ h = H \frac{p_1}{p_2} - h_0 $$

и заместим във второто, определяме 

$$ x = \frac{h_0}{2} \left( \frac{p_2}{p_1} - 1 \right). \qquad [1 т.] $$