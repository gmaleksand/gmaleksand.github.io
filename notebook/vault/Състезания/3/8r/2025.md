[[Състезания/3/8/2024|◂ 2024]] | [[Състезания/3/8/2025|условия]]

**Задача 1. Вертикално движение (задачата се състои от две независими части)**

**Част I** Нека да означим с $t_0$ времето, за което първата топка изминава разстоянието $d$. Оттук $d = \frac{gt_0^2}{2}$. \[0,5 т.\] Втората топка пада $h = \frac{gt^2}{2}$ за време $t$. \[0,5 т.\] Пълното движение на първата топка е $9h = \frac{g(t_0+t)^2}{2}$. \[0,5 т.\] Следователно $t_0 + t = 3\sqrt{\frac{2h}{g}} = \sqrt{\frac{2d}{g}} + \sqrt{\frac{2h}{g}}$ и $d = 4h$. \[1 т.\]

**Част II а)** Първоначално, като приложим II принцип на Нютон, ще получим: $m_дg - T_д = m_дa_с$ \[0,5 т.\] (за дясната теглилка), $T_д - T_л - m_сg = m_сa_с$ \[0,5 т.\] (за средната теглилка) и $2T_л - m_лg = m_лa_с/2$ \[1 т.\] (за лявата теглилка). От горните уравнения следва, че $a_с = \frac{2(2m_д-2m_с-m_л)}{4m_д+4m_с+m_л}g$. \[0,5 т.\] Уравненията на Нютон след размяната на крайните теглилки може да се получат от горните, като заменим $a_с$ с $-a_с$ и разменим местата на $m_д$ и $m_л$. Оттук $a_с = \frac{2(m_д+2m_с-2m_л)}{m_д+4m_с+4m_л}g$. \[0,5 т.\] За масите се получават следните две уравнения: $(2g + a_с)m_л - 4(g - a_с)m_д = -4(g + a_с)m_с$ и $4(g + a_с)m_л - (2g - a_с)m_д = 4(g - a_с)m_с$. \[0,5 т.\]

Решението е $m_л = \frac{4(6g^2-7ga_с+3a_с^2)}{3(4g^2-5a_с^2)}m_с \approx 0,5 \text{ kg}$ и $m_д = \frac{4(6g^2+7ga_с+3a_с^2)}{3(4g^2-5a_с^2)}m_с \approx 0,8 \text{ kg}$. \[2 т.\]

**б)** От решението на предишното подусловие се вижда, че $T_л = \frac{m_л(2g+a_с)}{4} \approx 2,7 \text{ N}$. \[0,5 т.\] Силата на опън на дясната нишка е $T_д = m_д(g - a_с) \approx 6,3 \text{ N}$. \[0,5 т.\]

**в)** За да получим новите сили на опън след размяната на крайните теглилки, заменяме $a_с$ с $-a_с$ и разменяме местата на $m_д$ и $m_л$ в горните изрази: $T_л' = \frac{m_д(2g-a_с)}{4} \approx 3,6 \text{ N}$ и $T_д' = m_л(g + a_с) \approx 6,0 \text{ N}$. \[1 т.\]

**Задача 2. Трупчета на нишка**

**а)** Нека да означим първоначалната сила на опън на нишката с $T$, а силата на опън след като дясното трупче достига гладкия участък – с $T'$. От II принцип на Нютон имаме следните две уравнения за трупчетата върху грапавия участък: $T - kmg = ma$ \[0,5 т.\] (за лявото трупче) и $F - T - kMg = Ma$ \[0,5 т.\] (за дясното трупче). След като дясното трупче достигне гладкия участък, уравненията за двете трупчета стават: $T' - kmg = ma'$ \[0,5 т.\] (за лявото трупче) и $F - T' = Ma'$ \[0,5 т.\] (за дясното трупче). От условието на задачата следва, че $T' = \frac{m(kg+a')}{2} = \frac{3T}{2} = \frac{3m(kg+a)}{2}$, т.е. $2a' = 3a + kg$. \[0,5 т.\] Като съберем двете уравнения на Нютон преди достигането до гладкия участък, ще получим, че $a = \frac{F-kg(m+M)}{m+M}$. \[0,5 т.\]

Аналогично $a' = \frac{F-kmg}{m+M}$. \[0,5 т.\] Оттук и от получената връзка между двете ускорения следва, че $F = 2kMg$. \[0,5 т.\] Като заместим по-горе, получаваме за ускоренията: $a = \frac{kg(M-m)}{m+M} = \frac{kg}{3} \approx 0,3 \text{ m/s}^2$ и $a' = \frac{kg(2M-m)}{m+M} = kg \approx 1 \text{ m/s}^2$. \[1 т.\]

**б)** Скоростта на системата преди достигане до гладкия участък е $v = \sqrt{2as} = \sqrt{\frac{kg\ell}{3}}$. \[0,5 т.\] След това (но преди скъсването на нишката) системата развива скорост $v' = \sqrt{v^2 + 2a's'} = \sqrt{\frac{5kg\ell}{6}}$. \[0,5 т.\] След скъсването на нишката лявото трупче се движи равнозакъснително с ускорение $kg$, докато дясното се движи равноускорително с ново ускорение $\frac{F}{M} = 2kg$. \[0,5 т.\] Времето за спиране на лявото трупче е $t_{сп} = \frac{v'}{kg} = \sqrt{\frac{5\ell}{6kg}}$. \[0,5 т.\] За това време дясното трупче придобива скорост $v_{сп} = v' + 2kgt_{сп} = 3v' = \sqrt{\frac{15kg\ell}{2}} \approx 3,9 \text{ m/s}$. \[1 т.\] За да намерим разстоянието между трупчетата в момента на спиране на лявото трупче, трябва да определим изминатите от тях пътища от скъсването на нишката до този момент. Лявото трупче изминава път $\frac{v'^2}{2kg} = \frac{5\ell}{12}$, а дясното изминава $v't_{сп} + kgt_{сп}^2 = \frac{5\ell}{3}$. \[1 т.\] Търсеното разстояние е $d_{сп} = \ell + \frac{5\ell}{3} - \frac{5\ell}{12} = \frac{9\ell}{4} = 4,5 \text{ m}$. \[1 т.\]

**Задача 3. Кинематика и хидростатика (задачата се състои от две независими части)**

**Част I а)** За да намерим времето $T$ за половин обиколка (от единия край на пистата до другия) на всеки един от състезателите, нека да означим времето за ускоряване с $t_у$, а времето за спиране – с $t_з$, като $T = t_у + t_з$. Ако означим максималната скорост с $v_{max}$, лесно се вижда, че $v_{max} = a_уt_у = a_зt_з$. \[0,5 т.\] Ако означим съответния път при равноускорително движение с $s_у$, $v_{max} = \sqrt{2a_уs_у} = \sqrt{2a_з(L-s_у)}$. \[0,5 т.\] От горните равенства следва, че $T = \sqrt{\frac{2L(a_у+a_з)}{a_уa_з}}$. \[1 т.\] Така $T_1 = \sqrt{\frac{2L(a_{1у}+a_{1з})}{a_{1у}a_{1з}}} \approx 14,53 \text{ s}$ и $T_2 = \sqrt{\frac{2L(a_{2у}+a_{2з})}{a_{2у}a_{2з}}} \approx 14,43 \text{ s}$. \[0,5 т.\]

**б)** За $t = 7 \text{ min}$ първият състезател е направил почти 29 полуобиколки (в дадения момент се движи равнозакъснително), докато вторият – малко над 29 (вече се движи равноускорително). \[0,5 т.\] Търсеното разстояние се дава от разликата на разстоянията от съответния мотоциклет до по-близкия край на пистата, т.е. $d = \frac{1}{2} [a_{1з}(29T_1 - t)^2 - a_{2у}(t - 29T_2)^2] \approx 1,2 \text{ m}$. \[1 т.\]

**в)** За $t' = 20 \text{ min}$ първият състезател е изминал малко повече от 82,5 полуобиколки (в конкретния момент се движи равнозакъснително), докато вторият – малко над 83 (движи се равноускорително). \[0,5 т.\] Търсената преднина се дава от сумата на разстоянията от съответния мотоциклет до по-близкия край на пистата, т.е. е $\frac{1}{2} [a_{1з}(83T_1 - t')^2 + a_{2у}(t' - 83T_2)^2] \approx 194 \text{ m}$. \[1 т.\]

**Част II а)** От условието за равновесие на системата преди пробиването на неправилното тяло следва, че сумарната сила на тежестта се уравновесява от сумарната сила на Архимед: $Mg = \rho_в\ell^2(\ell - x)g + \rho_вVg$. \[0,5 т.\] Оттук $V = \frac{M}{\rho_в} - \ell^2(\ell - x) = 1,5 \text{ l}$. \[0,5 т.\] След запълването на кухината с вода равновесието на системата води до условието $Mg = \rho_в\ell^2(\ell - y)g + \rho_в(V - V')g$. \[0,5 т.\] Като заместим $V$ от горе, ще получим $V' = \ell^2(x - y) \approx 0,17 \text{ l}$. \[0,5 т.\]

**б)** Масата на двата предмета е $M = \rho_к\ell^3 + 6\rho_к(V - V')$. Като заместим $V - V'$ от решението на предишното подусловие, ще получим $\rho_к = \frac{M}{6M/\rho_в + 6\rho_в\ell^2y - 5\rho_в\ell^3} \rho_в \approx 0,22 \text{ g/cm}^3$. \[1 т.\]

**в)** От условието за равновесие на куба преди пробиването на отвора се вижда, че първоначалната сила на опън е $T_1 = \rho_в\ell^2(\ell - x)g - \rho_к\ell^3g$. \[0,5 т.\] Аналогично, след напълването на кухината силата на опън става $T_2 = \rho_в\ell^2(\ell - y)g - \rho_к\ell^3g$. \[0,5 т.\]

Следователно, търсеното относително нарастване на силата на опън е $\frac{T_2-T_1}{T_1} = \frac{\rho_в(x-y)}{\rho_в(\ell-x)-\rho_к\ell} = \frac{(x-y)(6M+6\rho_в\ell^2y-5\rho_в\ell^3)}{(\ell-x)(6M+6\rho_в\ell^2y-5\rho_в\ell^3)-\ell M} = 60\%$. \[0,5 т.\]