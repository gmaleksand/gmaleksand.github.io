**1 Теоретична част**

Нека разгледаме нишка, намотана около цилиндрична повърхност с радиус $r$. Ако дърпаме единия край на нишката със сила $T_1$, а другият със сила $T_{\text{h}}$, повърхността ще й действа със сила на триене, насочена по допълнителна във всяка точка на контакт между нишката и повърхността и в посока обратна на посоката на движение на нишката. Вследствие на тази сила на триене, силите на опън в двата края на нишката ($T_1$ и $T_{\text{h}}$) ще са различни. Схематично, това е показано на фигурата вдясно.

Не е трудно да се покаже, че двете сили на опън са свързани по следния начин:

$$T_1 = T_{\text{h}} \exp(\mu \theta), \quad (1)$$

където $\mu$ е коефициентът на триене между нишката и повърхността, а $\theta$ е централният ъгъл, съответстващ на дългата на контакт между нишката и повърхността (да го наречем ъгъл на контакт). Като използваме съотношение (1) и знаем коефициента на триене, може да оценим колко най-малко пъти може да намотаем нишката около повърхността, така че тя да не се приплъзва. Това намира редица практически приложения, като например в съоръженията за осигуряване и спускане в скалното и стенното катерене, мореплаването и др.

**Забележка:** *при извеждането на зависимостта (1) се предполага, че силата на триене е пропорционална на нормалната реакция на опората, като коефициентът на пропорционалност е $\mu$. Също така се предполага, че нишката е неразтеглива, а масата й е пренебрежимо малка.*

**2 Задачи**

Определете коефициента на триене $\mu$ между стоманен болт и полиестерен конец, използвайки предоставените уреди и материали, като изпълните следните стъпки:

1. Опишете кратко и ясно последователността на провеждане на измерванията, необходими за определяне на коефициента на триене, като наблегнете само на най-важното. **(4.0 т.)**

 **Забележка:** *първо прочетете всички задачи по-долу.*

2. Направете схематично представяне (подобно на фигурата по-горе) на експерименталната установка, където да нарисувате и означите всички сили, както и другите величини, които ще са ви необходими за определянето на $\mu$. **(1.4 т.)**

3. Представете зависимостта (1) с подходящи променливи, така че да получите линейна зависимост от вида $y = ax$ ($a = \text{const}$), от която да може да се определи $\mu$. **(1.0 т.)**

4. Направете необходимите измервания и представете данните таблично (използвайте предоставяния лист за таблицата). (4.0 т.)

5. Оценете абсолютната грешка на измерените величини в задача 4. (0.5 т.)

6. Използвайте експерименталните данни от задача 4 и представете зависимостта от задача 3. графично. (4.5 т.)

7. Пресметнете $\mu$ от наклона на правата от задача 6. (2.0 т.)

8. Оценете абсолютната и относителната грешка на $\mu$. (1.6 т.)

9. Представете крайния резултат за $\mu$, като отчитате пресметнатите грешки. (1.0 т.)

**3 Уреди и материали**

* Стоманен болт М6 х 70 mm .................................................................... 1 бр.
* Полиестерен конец ..................................................................................... 1 бр.
* Пластмасови чашки с кукички ................................................................... 2 бр.
* Г-образна планка за захващане на болта ................................................. 1 бр.
* Подложни шайби М6 с различен размер ................................................ 5 бр.
* Федер шайби М6 .......................................................................................... 2 бр.
* Гайка М6 ....................................................................................................... 1 бр.
* Крилчата гайка М6 ....................................................................................... 1 бр.
* Болт М5 х 50 mm ........................................................................................... 1 бр.
* Гайки М5 ........................................................................................................ 3 бр.
* Лагер с размери 5 х 9 х 5 mm ..................................................................... 1 бр.
* О-пръстени, който могат да се сложат на лагера .................................. 2 бр.
* Метално рамо с два отвора Ф5 и Ф6 ......................................................... 1 бр.
* Дърводелска стяга ....................................................................................... 1 бр.
* Гайки М8 ......................................................................................................... 20 бр.
* Транспортир ................................................................................................... 1 бр.
* Милиметрова хартия ..................................................................................... 1 л.

**Забележка:** *металното рамо служи за промяна на контактния ъгъл. За по-лесно отчитане на ъгъла може да считате, че конецът е успореден на страната на рамото. Може да считате, че конецът е неразтеглив и масата му е пренебрежимо малка, също както и инерционния момент на лагера и триенето в оста му. На допълнителен лист ще имате масите на чашките и гайките М8.*

ПРИМЕРНО РЕШЕНИЕ

1. Опишете кратко и ясно последователността на провеждане на измерванията, необходими за определяне на коефициента на триене, като наблегнете само на най-важното. (4.0 т.)

Последователност на провеждане на измерванията: от теоретичната част и поставените задачи се разбира, че за определянето на коефициента на триене трябва да направим многократни измервания, като в случая може да променяме силите на опън от двете страни на конеца, както и контактния ъгъл на конеца с болта. Силите на опън могат да се променят като слагаме различен брой гайки в всяка от чашките, а ъгъла, като въртим подвижното рамо. За да получим еквидистантни точки на графиката може да правим измерванията по следния начин: фиксираме рамото за определени ъгли в интервала от 0$^\circ$ до 360$^\circ$ (може да направим повече от един оборот) и слагаме гайки в чашките, ако е необходимо променяме малко ъгъла, така че при конкретното отношение на масите $M_l/M_h$ силите да се уравновесяват и чашките да останат неподвижни. Повтаряме измерванията докато получим достатъчен брой точки за построяване на графиката (4.0 т.).

2. Направете схематично представяне на експерименталната установка, където да нарисувате и означите всички сили, както и другите величини, които ще са ви необходими за определянето на $\mu$. (1.4 т.)

Експерименталната установка е представена схематично на фигурата вдясно (1.0 т.), където с $M_l$ и $M_h$ са означени сумарните маси на чашките от двете страни на конеца и на гайките, които се намират в съответната чашка (0.2 т.). Масата на конеца е пренебрежимо малка в сравнение с останалите маси. Както се вижда от фигурата, силите на опън от двете страни на лагера са еднакви т.к. може да предположим, че триенето в оста на лагера е много малко, а инерчният му момент е пренебрежим (0.2 т.).

3. Представете зависимостта (1) с подходящи променливи, така че да получите линейна зависимост от вида $y = a x$ ($a = const$), от която да може да се определи $\mu$. (1.0 т.)

За да получим линейна зависимост може да запишем $T_l = T_h \exp(\mu \theta)$ във вида:

$$\ln\left(\frac{T_l}{T_h}\right) = \mu \theta$$

от където може да се определи наклона, който в случая съответства на коефициента на триене $\mu$.

4. Направете необходимите измервания и представете данните таблично. (4.0 т.)

Измерените експериментални данни са представени в таблицата по-долу, където са използ-
вани следните означения:
* $n_l$ броя на гайките в чашка $l$
* $n_h$ броя на гайките в чашка $h$
* $n$ броя навивки на конеца около болта
* $M_l = n_l m_{\text{гайка}} + m_{\text{чаша}}$
* $M_h = n_h m_{\text{гайка}} + m_{\text{чаша}}$

Също така сме отчели, че $T_l/T_h = M_l/M_h$ (0.7 т.).

| $n_l$ | $n_h$ | $n$ | $\theta$ (deg) | $\theta$ (rad) | $\ln(M_l/M_h)$ |
| :---: | :---: | :-: | :---: | :---: | :---: |
| 7 | 6 | 0 | 21 | 0.37 | 0.14 |
| 6 | 5 | 0 | 39 | 0.68 | 0.16 |
| 8 | 6 | 0 | 88 | 1.54 | 0.26 |
| 10 | 7 | 0 | 133 | 2.32 | 0.33 |
| 11 | 7 | 0 | 178 | 3.11 | 0.42 |
| 15 | 6 | 0 | 327 | 5.71 | 0.86 |
| 15 | 5 | 1 | 44 | 7.05 | 1.03 |
| 13 | 4 | 1 | 82 | 7.71 | 1.08 |
| 10 | 2 | 1 | 202 | 9.81 | 1.41 |
| 9 | 1 | 1 | 340 | 12.22 | 1.80 |
| 10 | 1 | 2 | 26 | 13.02 | 1.89 |
| 11 | 1 | 2 | 56 | 13.54 | 1.98 |
| 12 | 1 | 2 | 98 | 14.28 | 2.07 |

При отбелязани мерни единици в таблицата се дават (0.3 т.). Над десет измервания се
дават (3.0 т.), под пет измервания се дават (1.5 т.).

**5. Оценете абсолютната грешка на измерените величини в задача 4.** (0.5 т.)

Максималните абсолютни грешки при определяне на $M_l$ и $M_h$ се дава с изразите:
$$ \Delta M_l = n_l \Delta m_{\text{гайка}} - \Delta m_{\text{чаша}} $$
$$ \Delta M_h = n_h \Delta m_{\text{гайка}} + \Delta m_{\text{чаша}} $$

където $\Delta m_{\text{гайка}} = m_{\text{чаша}} = 0.005$ g, а точността при измерване на ъгъла е $\Delta\theta = 0.5^\circ$.

**6. Използвайте експерименталните данни от задача 4 и представете зависимостта от задача 3. графично.** (4.5 т.)

**Точки за графиката се дават ако:**
* използвана е цялата площ на листа милиметрова хартия; (1.5 т.)
* по осите на графиката са означени съответните величини; (1.0 т.)
* отбелязани са мерните единици на величините; (0.3 т.)
* нанесени са всички точки от таблицата в задача 4; (1.2 т.)
* зависимостта е от вида $y = a x$ и построената права задължително трябва да минава
през точката с координати $(0.0, 0.0)$. (0.5 т.)

**7. Пресметнете $\mu$ от наклона на правата от задача 6.**

Наклонът на графиката може да се определи графично, като изберем две точки от правата прекарана през експерименталните данни, например т. $A$ с координати $(0.0, 0.0)$ и т. $B$ с координати $(14.00, 1.96)$. Тогава за коефициента на триене $\mu$ можем да запишем:

$$\bar{\mu} = \frac{B_y - A_y}{B_x - A_x} = \frac{1.96}{14.00} = 0.14$$

Наклонът на графиката може да се определи и по метода на най-малките квадрати.

**8. Оценете абсолютната и относителната грешка на $\mu$.**

Като използваме, че $\bar{\mu} = \frac{B_y - A_y}{B_x - A_x}$, то максималната относителна грешка на $\bar{\mu}$ ще е:

$$r = \frac{\Delta \mu}{\bar{\mu}} = \frac{\Delta(B_x - A_x)}{B_x - A_x} + \frac{\Delta(B_y - A_y)}{B_y - A_y}, \quad (1.0 \text{ т.})$$

където $\Delta(B_x - A_x) = \Delta A_x + \Delta B_x = 0.2 (0.2 \text{ т.})$ а $\Delta(B_y - A_y) = \Delta A_y + \Delta B_y = 0.04 (0.2 \text{ т.})$
Така получаваме, че
$$\frac{\Delta \mu}{\bar{\mu}} = \frac{0.2}{14} + \frac{0.04}{1.96} \approx 3\% \text{, а } \Delta \mu = 0.004 (0.2 \text{ т.})$$

Абсолютната грешка може да се оцени и графично, като през експерименталните точки се прекарат още две прави, от където да се определят максималния и минималния наклон, съответно да се пресметнат $\mu_{\text{min}}$ и $\mu_{\text{max}}$, тогава $\Delta \mu = (\mu_{\text{max}} - \mu_{\text{min}})/2$.

**9. Представете крайния резултат за $\mu$, като отчитате пресметнатите грешки.**

$$\mu = \bar{\mu} \pm \Delta \mu \text{, } \mu = 0.140 \pm 0.004 \quad (0.5 \text{ т.})$$
$$\mu = \bar{\mu} \pm r \text{, } \mu = 0.140 \pm 3\% \quad (0.5 \text{ т.})$$