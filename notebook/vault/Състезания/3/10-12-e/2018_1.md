Задача 1 

Теоретична част 

През 1879 г. американският физик Едвин Хол поставя образец от злато в магнитно поле и установява, че при протичането на ток през образеца между противоположните му странични стени възниква електрично напрежение. Това явление, свързано с действието на магнитна сила върху движещи се електрични заряди, е наречено ефект на Хол. 

Днес ефектът на Хол се използва, както за изследване на свойствата на материалите, така и за създаването на електронни сензори и уреди за измерване на магнитни полета. 

Ефектът на Хол позволява да се определи дали свободните носители на заряд в материала са положителни (дупки) или отрицателни (електрони), т.к. възникналото напрежение, е с различен знак, съответно.

На долната фигура е показана схема за измерване на напрежението на Хол (Uн). За илюстрация са избрани електроните, за свободни носители на заряд. Общоприето е, посоката на тока да съвпада с посоката на движение на положителните заряди. Изследваният материал е с форма на паралелепипед с дължини на ръбовете - a, b, d. Образецът е поставен в магнитно поле B, насочено в посока y. Нека през образеца протича ток, който може да се изрази по следния начин: 

$I = qnv_d b d, \qquad (1)$

където q е зарядът на електрона, n концентрацията и v_d дрейфовата скорост на електроните. 

При протичането на ток през образеца, под действие на магнитната сила F_M по долната стена на образеца, започват да се натрупват електрони. При това натрупване възниква електрично поле E, чиято големина може да се изрази, чрез напрежението на Хол: 

$E = \frac{U_H}{b}. \qquad (2)$

Натрупването на заряди продължава, до изравняването на магнитната сила 

$F_M = qv_d B \qquad (3)$

и електричната сила 

$F_E = qE, \qquad (4)$

които действат на подвижните заряди.

Поради неидеалната симетрия на контактите за измерване на напрежението на Хол (не лежат абсолютно точно на права перпендикулярна на токовите линии), върху тези контакти винаги съществува различен от нула пад на напрежение, дори без приложено магнитно поле. В допълнение, за този пад на напрежение се наблюдават бавни флуктуации (промени), породени от промени в температурата на образеца, например поради: отделяне на топлина при протичането на тока, топлообмен между образеца и тяло в контакт с него. 

Поради особености в свойствата на контактите на образеца: 1) съпротивлението на образецът не е омово, т.е. зависи от приложеното напрежение; 2) съпротивлението на образецът не е еднакво за различните двойки срещуположни контакти; 3) съпротивлението на образецът, за една двойка срещуположни контакти, не е еднакво в двете посоки на протичане на тока. 

Дефлекционният магнитометър се състои от милиметрова скала, компас и постоянен магнит. Под действието само на земното магнитно поле, стрелката на компаса е в равновесие и се ориентира по него. Под действието на две взаимно перпендикулярни магнитни полета, например, това на Земята (ВН) и друго от постоянен магнит (В), стрелката достига ново равновесно положение при ъгъл θ, спрямо началното равновесно положение. Така стрелката се ориентира по посока на резултантното магнитно поле, като е изпълнено условието: 

$ \tan \theta = \frac{B}{B_H}. \qquad (5) $

Големината на магнитното поле, което създава по оста си постоянен магнит, с цилиндрична форма, се дава с изразът: 

$ B = \frac{B_r}{2} \left( \frac{D + z}{\sqrt{R^2 + (D + z)^2}} - \frac{z}{\sqrt{R^2 + z^2}} \right), \qquad (6) $

където $B_r$ е остатъчната магнитна индукция на магнитния материал, $z$ е разстоянието от произволна точка по оста на цилиндъра, и по-близката до нея основа на цилиндъра, $R$ е радиусът, а $D$ е височината на цилиндъра, както е показано на фигурата. 

Уреди и материали 

- Компас ................................................................................................................................................. 1 бр. 

- Поставка с фиксирана към нея милиметрова линия ................................................................. 1 бр. 

- Постоянни магнити ................................................................................................................. 10 бр. 

- Метален винт ............................................................................................................................. 1 бр. 

- Пластмасова линия ................................................................................................................. 1 бр. 

- Архивен кашон ............................................................................................................................. 1 бр. 

- Държател за магнитите със S/N означение ............................................................................. 1 бр. 

- Мултицет ............................................................................................................................. 2 бр. 

- Свързващ проводник с накрайници тип крокодил ................................................................. 2 бр. 

- Батерия - 9V ............................................................................................................................. 1 бр. 

- Кутия с $4^\text{ри}$ извода, запоени за силициев (Si) монокристал монтиран на платка ........ 1 бр. 

- Милиметрова хартия ............................................................................................................. 1 л.

Указания 

по отношение на магнитите: 

- Внимавайте при работа с магнитите, т.к. са много силни. Не позволявайте слепване на магнитите от голямо разстояние, т.к. при ударът при слепване магнитите се чупят. Не позволявайте също, залепване на магнитите от голямо разстояние по метални части (например от чина). Слепването на два магнита да става, като се държат здраво в ръце. Ръцете се допират една в друга, така че магнитите да са максимално близко, след което бавно се освобождават магнитите. 

- При разделянето на магнитите, когато са слепени заедно, е по-лесно да се махат един по един, чрез приплъзване. Също, може да ползвате пластмасовата линия, като бутало за разделянето на магнитите, чрез приплъзване. 

- Не поставяйте постоянен магнит на разстояние по-малко от 10 cm от компаса т.к. магнитната му стрелка може да се пренамагнити. 

- Измерванията с дефлекционният магнитометър направете върху предоставения архивен кашон, поставен в средата на работната маса, за да не влияят металните й части върху измерванията. 

- За по-сигурно, поставяйте магнитите в държателя, когато не ги ползвате. 

- При измерванията на напрежението на Хол, магнитните може да поставяте внимателно през пробития отвор в кутията директно върху платката под която е монтиран образецът. Ако се налага да поставяте в отвора малък брой магнити, ползвайте помощния метален винт, като залепите ползваните магнити за него. 

- Не разглобявайте кутията. 

- Червената част на стрелката на компасът е северния й полюс и се отбелязва с N (north), а южният полюс се означава със S (south). 

- Намагнитването на цилиндричните постоянни магнити е двуполюсно по оста на цилиндъра 

по отношение на мултицетът: 

- За измерването на съпротивление в режим на омметър, мултицетът подава различни напрежения на образеца, за различните обхвати. 

Необходими величини: 

- Съгласно информация на международната асоциация на националните центрове за околна среда, данните за индукцията на земното магнитно поле $B_E$ при географското положение на гр. Русе са: 

  - големина на магнитната индукция $B_E = 48.0 \mu T$ 

  - инклинация $\varphi_E = +61^\circ$ 

Инклинацията е ъгълът, който векторът на магнитната индукция сключва с хоризонтална равнина в даденото географско положение. Ъгълът е положителен, когато земното магнитно поле сочи надолу, към земята. 

- Платката, върху която е монтиран силициевия монокристал е с дебелина $z_0 = 2 \text{mm}$. 

- дебелина на Si монокристал $d = 0.5 \text{mm} \pm 5\%$ 

- заряд на електрона $q = 1.602 \times 10^{-19} \text{C}$ (големината на заряда на електрона и дупката е еднаква)

Отбележете на 1[ва] страница на беловата номерът на кутията, с която работите. Номерирайте страниците на беловата и черновата. Пишете четливо. 

## Задачи: 

1. Определяне на остатъчната магнитна индукция $B_r$ на материала на магнитите, чрез дефлекционният магнитометър. 

1.1. Опишете накратко как определяте полюсите на 10 елементния постоянен магнит. 

[0.5 т.] 

1.2. Опишете чрез какви зависимости, данни и измерване ще определите $B_r$. [1.5 т.] 

1.3. Начертайте схема на опитната постановка, която ще използвате за определянето на $B_r$. Представете положението на магнитната стрелка преди и след доближаването на магнита. Представете векторите на полето на земята и на постоянния магнит. [1 т.] 

1.4. Направете нужното измерване и пресметнете големината на $B_r$, като представите и данните за пресмятането. [2.5 т.] 

2. Определяне на вида свободни носители на заряд в Si монокристал. Изследване на зависимостта на напрежението на Хол от големината на външното магнитно поле $U_H(B)$. 

2.1. Получете израз за зависимостта $U_H(B)$, така че да е права линия, от която да може да се определи концентрацията на свободните носители на заряд $n$ в предоставеният материал. [1 т.] 

2.2. Преценете, при какво свързване на контактите на образеца в схемата за измерване, ще се получи максимален сигнал. Обосновете преценката си с представяне на подходящи данни. [1 т.] 

2.3. Начертайте схема на свързването на образеца, като отбележите номерата на ползваните контакти и цвета на сондите на волтметърът. [1т.] 

2.4. Определете дупки или електрони са свободните носители на заряд в изследвания материал. Обосновете заключението, което сте направили, с измерените напрежения и ползваното магнитно поле. [1 т.] 

2.5. Обосновете какви мерки ще вземете за да намалите влиянието на температурата върху измерваните напрежения от образеца. [1 т.] 

2.6. Получете експериментално зависимостта на напрежението на Хол от магнитната индукция на полето $U_H(B)$. Представете данните таблично, като представите и изходните величини за определянето на $B$ и $U_H$. (Използвайте предоставения лист за таблицата) [3 т.] 

2.7. Използвайте експерименталните данни от задача 2.6 и представете зависимостта $U_H(B)$ графично. [3 т.] 

2.8. Пресметнете наклона на правата от задача 2.7 и точността с която е определен. Представете резултата по подходящ начин, чрез абсолютната и относителна процентна грешки. [1.5 т.] 

2.9. Пресметнете концентрацията на свободните носители на заряд $n$, в изследвания материал и процентната точност с която е определена. [2 т.]
