Изследване на LC трептящ кръг
Теоретична част

 Трептящ LC кръг представлява електрическа верига с пренебрежимо малко омово
съпротивление R, съставена от кондензатор с капацитет C и бо-
бина с индуктивност L (виж фигурата). Такива вериги се използ-
ват в генератори на незатихващи трептения, в системи за обра-
ботка на сигнали, в комуникациите и други. Едно от най-
разпространените им приложения е при радиопредавателите и
радиоприемниците. Например, когато настройваме радиоприем-
ник на желаната станция, променяме собствената (резонансната)
честота на LC трептящ кръг, свързан с антената на приемника.
 Ако в такъв трептящ кръг преди да затворим веригата, кон-
дензаторът C е зареден до заряд q0, след затваряне на веригата,
през бобината L започва да протича ток и в нея се индуцира магнитно поле. Така елект-
ричната енергия на заредения кондензатор преминава в магнитна енергия на намотката,
след което процесът се обръща и магнитната енергия на намотката преминава в елект-
рична енергия на заредения кондензатор. Тъй като съпротивлението R на контура е ну-
ла, това периодично преобразуване на електрична в магнитна енергия и обратно може
да продължи неограничено дълго време и в контура ще се наблюдават незатихващи
електромагнитни трептения.
 Може да се покаже, че собствената кръгова честота на незатихващите трептения в
LC кръга се определя от израза:
 1
 $\omega$= . (1)
 LC
 В един реален трептящ кръг обаче, винаги има и различно от нула омово съпротив-
ление R, което се дължи на съпротивлението на свързващите
проводници и това на намотката. При протичане на ток през R,
част от електромагнитната енергия на системата се превръща в
топлина и трептенията във веригата стават затихващи. В зави-
симост от стойността на R, времето за затихване е различно, но
дори и при малко съпротивление това време не е достатъчно,
ако искаме да изследваме трептящия кръг с помощта на мулти-
цет. За да се избегне затихването може да се използва по-сложна
електронна схема (генератор на хармонични трептения), която
внася допълнителна енергия, равна на загубите в съпротивлени-
ето R. Част от тази схема отново представлява LC кръг, но вместо една в него се изпол-
зват две последователно свързани бобини с индуктивности съответно L0 и L1 (на фигу-
рата е дадена само частта от схемата, която представлява трептящия кръг). Общата ин-
дуктивност на двете последователни бобини се определя от израза:
 L = L0 + L1, (2)
така кръговата честота на трептящ кръг отново ще се определя от формула (1).
 В настоящата задача бобината L0 ще наричаме вътрешна, а L1 външна. Вътрешната
бобина има фиксирана стойност на индуктивността и тя не може да бъде променяна, за
разлика от външната, която представлява соленоид, т.е. намотка чиято дължина е много
по-голяма от диаметъра ѝ. Соленоидът е изработен от меден проводник и в зависимост
от това каква част от него се използва, индуктивността му може да се променя.


 1/3
 НОФ, Враца, 07.04.2015 г

 Измерването на честотата на трептящия кръг може да стане с помощта на мултицет
и допълнителна "измерителна бобина". Изводите на мултицета се свързват с измери-
телната бобина и тя се поставя на подходящо (и достъпно) място, където плътността на
магнитната индукция създавана от соленоида е най-висока. По този начин, ако през со-
леноида тече ток с определена честота в измерителната бобина ще се индуцира елект-
родвижещо напрежение със същата честота, а тя може да бъде измерена с мултицета.

Уреди и материали

| Уреди и материали          |       |
| -------------------------- | ----- |
| кондензатор                | 1 бр. |
| меден соленоид на поставка | 1 бр. |
| измерителна бобина         | 1 бр. |
| електронна схема           | 1 бр. |
| мултицет                   | 1 бр. |
| свързващи проводници       | 2 бр. |
| микрощипка                 | 1 бр. |
| батерия 9V                 | 1 бр. |
| милиметрова хартия         | 2 л.  |
| ролетка                    | 1 бр. |

Указания
 - не се опитвайте да отваряте кутията, в която се намира ел. схемата
 - не дърпайте проводниците, излизащи от кутията
 - не деформирайте соленоида и не го изваждайте от поставката му
 - при поставяне на измерителната бобина соленоидът не трябва да се деформира
 - не включвайте осветлението на екрана на мултицета
 - не натискайте бутоните REL и HOLD на мултицета, ако не знаете тяхното пред-
 назначение
 - след приключване на измерванията много внимателно изключете захранването
 на електронната схема.
 - внимавайте да не загубите кондензатора

Необходими величини и формули:
 - индуктивност на соленоид с дължина l, напречно сечение S и брой навивки N
 S
 L = $\mu$_0 \mu$ r N 2 . (3)
 l
 - относителната магнитна проницаемост на въздуха $\mu$r = 1.
 - магнитна проницаемост на вакуума $\mu$0 = 4$\pi \times$ 10-7 H/m.

Задачи:
1. Изследване на зависимостта на честотата на LC трептящия кръг от величините,
 определящи индуктивността на използваната част от соленоида \[6т.\]
 1.1. Получете израз за зависимостта на честотата на LC веригата от величините, оп-
 ределящи индуктивността на използваната част от соленоида. \[1т.\]
 1.2. Получете експериментално зависимостта на честотата на трептящия кръг от ве-
 личините, определящи индуктивността на използваната част от соленоида. Предста-
 вете данните таблично и оценете грешката на пряко измерените величини. \[2т.\]



 2/3
 НОФ, Враца, 07.04.2015 г

 1.3. Направете схема (чертеж) описваща експеримента и означете мястото, където се
 поставя измерителната бобина. Аргументирайте се за избраната от вас позиция на
 бобината. \[2т.\]
 1.4. Измерете с мултицета капацитета на кондензатора от LC веригата, и направете
 оценка за точността на измерването. \[1т.\]
2. Обработка на експерименталните данни \[10т.\]
 2.1. Представете зависимостта от задача 1.1. в подходящи променливи, така че да
 получите линейна зависимост, от която да може да се определят индуктивността на
 вътрешната бобина L0 и капацитета C. \[2т.\]
 2.2. Използвайки експерименталните данни, представете зависимостта от задача 2.1.
 таблично и графично. \[4т.\]
 2.3. Определете коефициентите на линейната зависимост. Обосновете каква част от
 експерименталните данни на измерената зависимост е разумно да се използват. \[2т.\]
 2.4. Определете грешките на коефициентите на линейната зависимост. \[2т.\]
3. Определяне на индуктивността на вътрешната бобина L0 и капацитета C на
 трептящия кръг. \[4т.\]
 3.1. Определете стойностите на L0 и C. \[1т.\]
 3.2. Определете абсолютните и относителни грешки на L0 и C. \[2т.\]
 3.3. Сравнете измерената в задача 1.4. стойност за капацитета и пресметнатата в за-
 дача 3.1. \[1т.\]
