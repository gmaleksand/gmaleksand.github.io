 НОФ, Ловеч, 04.2016 г

ЕКСПЕРИМЕНТАЛНА ЗАДАЧА 1

Теоретична част
Най-простата RC верига се състои от последователно свързани резистор със
съпротивление R и кондензатор с капацитет C. Ако заредим кондензатора и затворим
веригата, натрупания в него заряд ще се разреди през съпротивлението, като
зависимостта на напрежението на кондензатора от времето е:

 U = U 0 exp ( - \frac{ t}{ $\tau$}) (1),

където $\tau$=RC и се нарича времеконстанта на веригата, а U0 е началното напрежение на
кондензатора.

Уреди и материали
 o предпазни очила.................................................................................................... 1 бр.
 o електролитни кондензатори................................................................................. 3 бр.
 o мултицет (с автоматичен избор на обхватите)................................................... 1 бр.
 o мултицет (с ръчен избор на обхватите)................................................................1 бр.
 o батерия 9V $\dots\dots\dots\dots$............................................................................................. 1 бр.
 o свързващи проводници ........................................................................................ 2 бр.
 o хронометър ............................................................................................................ 1 бр.
 o милиметрова хартия. ............................................................................................ 1 л.

Указания
 o Електролитния кондензатор е със зададена поляризация. По-късия крак е
 отрицателния електрод, и на корпуса до него е означен с "-". Не го свързвайте
 към батерията на обратно, т.к. може да експлодира. За зареждане на кондензатор
 положителния му електрод се свързва към "+" на батерията, отрицателния към
 "-" на батерията.
 o По време на измерванията носете предпазните очила.
 o Мултицетът(с ръчен избор на обхватите) има време на реакция при измерване,
 около 2 sec.
 o Мултицетът с автоматичен избор на обхватите:
 o да се използва само при определяне на капацитетите
 o има режим за измерване на капацитет(означен със символа -||- ), при
 който обхват има време на реакция при измерване, около 15 sec.
 o при измерване на величина извън обхвата показва съобщение: ОL, което
 значи Out of Limit(Извън Граница).
 o Измерване на капацитет да се прави при разреден кондензатор. Кондензаторът
 се разрежда като му се дадат накъсо (свържат се с проводник) за кратко време
 двата му електрода.

Цел: Да се определи вътрешното съпротивление на волтметъра (с ръчен избор на
обхватите) и началното напрежение на кондензатор, след като е зареден от източник на
ЕДН.

Задачи:
1. Да се изследва процеса на разреждане на кондензатор в RC верига. \[9.5т.\]
 1.1. Определете капацитетите на кондензаторите и съответните им грешки.
 Представете капацитетите съобразно грешките им. Ако е нужно опишете
 начина на получаване на капацитетите. \[2.5т.\]

 1/2
 НОФ, Ловеч, 04.2016 г

 1.2. Начертайте схема, по която ще направите измерванията за определяне на
 търсените величини в поставената цел. Допълнете схемата с подходящи
 обяснения за начина на провеждане на измерванията. \[2т.\]
 1.3. Изберете обхват на уреда, при който ще работите и обосновете избора си. \[1т.\]
 1.4. Изберете кондензатор за най-точно провеждане на измерванията. Обосновете
 избора си. \[1.5т.\]
 1.5. Направете необходимите измервания и представете измерените данни
 таблично(използвайте предоставения лист за таблицата). Оценете грешката на
 пряко измерените величини. \[2.5т.\]

2. Обработка на експерименталните данни. \[8т.\]
 2.1. Представете зависимостта (1) с подходящи променливи, така че да получите
 линейна зависимост, от която да може да се определят търсените величини в
 поставената цел. \[2т.\]
 2.2. Използвайки експерименталните данни, представете линейната зависимост от
 задача 2.1. таблично(използвайте предоставения лист за таблицата) и графично.
 \[3т.\]
 2.3. Определете коефициентите на линейната зависимост. \[1т.\]
 2.4. Определете грешките на коефициентите на линейната зависимост. \[1.5т.\]
 2.5. Представете коефициентите на линейната зависимост по подходящ начин,
 съобразно грешките им. \[0.5т.\]

3. Определяне на търсените величини. \[2.5т.\]
 3.1. Определете вътрешното съпротивление на волтметъра и началното напрежение
 на кондензатора от експерименталните данни. \[1т.\]
 3.2. Пресметнете абсолютната и относителна грешка на вътрешното съпротивление.
 \[1т.\]
 3.3. Представете вътрешното съпротивление на волтметъра по подходящ начин,
 съобразно грешката. \[0.5т.\]



 2/2
