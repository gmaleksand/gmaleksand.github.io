**Задачи:** 

1. Определяне на остатъчната магнитна индукция $B_r$ на материала на магнитните, чрез дефлекционният магнитометър. 

1.1. Опишете накратко как определяте полюсите на 10 елементния постоянен магнит. 
[0.5 т.] 

Доближаваме постоянният магнит към компаса, и определяме полюса му сочещ компаса от правилото, че противоположните магнитни полюси се привличат. (0.5 т.) 

1.2. Опишете чрез какви зависимости, данни и измерване ще определите $B_r$. [1.5 т.] 

Като знаем големината $B_E$ и инклинацията $\varphi_E$ на земното магнитно поле, можем да пресметнем хоризонталната му компонента $\overline{B_H} = B_E \cdot \cos \varphi_E$ (0.5 т.). Поставяме постоянния магнит на разстояние $z'$ от компаса, така че на мястото на компаса магнитните полета на земята и постоянния магнит да са перпендикулярни, и измерваме ъгъла на отклонение $\theta$ на магнитната стрелка от равновесното й положение. От зависимостта (5) определяме големината на магнитното поле на постоянния магнит на разстояние $z'$ от него. 

$B(z') = B_H \tan \theta \quad (0.5 \, \text{т.})$

От ур. (6) пресмятаме $B_r$: 

$B_r = \frac{2B(z')}{\left(\frac{D + z'}{\sqrt{R^2 + (D + z')^2}} - \frac{z'}{\sqrt{R^2 + z'^2}}\right)} \quad (0.5 \, \text{т.})$

1.3. Начертайте схема на опитната постановка, която ще използвате за определянето на $B_r$. Представете положението на магнитната стрелка преди и след доближаването на магнита. Представете векторите на полето на земята и на постоянния магнит. [1 т.] 

(1 т.) 

1.4. Направете нужното измерване и пресметнете големината на $B_r$, като представите и данните за пресмятането. [2.5 т.] 

Хоризонталната компонента на земното магнитно поле е: 

$B_H = B_E \cdot \cos(\varphi) = 48\mu T \times \cos(61^\circ) = 23.3\mu T$

На разстояние магнит – компас $z' = 0.300 \, \text{m}$, ъгълът на отклонение на магнитната стрелка е: 

$\theta = 44^\circ \quad (0.5 \, \text{т.})$

Магнитната индукция на 30 cm от магнита е: 

$B(z') = B_H \tan \theta = 23.3\mu T \times \tan(44^\circ) = 22.5\mu T \quad (0.5 \, \text{т.})$

Измерваме височината на 10 елементния магнит $D = 0.02 \, \text{m}$, радиуса на основата му 

$R = 0.0075 \, \text{m} \, (0.5 \, \text{т.}) \text{ и от (6) пресмятаме:}$

$B_r = \frac{2B(z')}{\sqrt{R^2 + (D + z')^2} - \sqrt{R^2 + z'^2}} = \frac{2B}{A - B} = \frac{2 \times 22.5 \times 10^{-6}}{37.8 \times 10^{-6}} = \frac{45}{37.8} = 1.19 \, \text{T} \quad (1 \, \text{т.})$

$A = 0.999725455; \quad B = 0.999687646$

2. Определяне на вида свободни носители на заряд в Si монокристал. Изследване на зависимостта на напрежението на Хол от големината на външното магнитно поле $U_H(B)$. 

2.1. Получете израз за зависимостта $U_H(B)$, така че да е права линия, от която да може да се определи концентрацията на свободните носители на заряд $n$ в предоставеният материал. 

От уравнения (1), (2), (3) и (4), предвид че електричната и магнитната сили, които действат на подвижните заряди се изравняват получаваме търсената зависимост: 

$U_H(B) = \frac{I}{qnd} B \quad (1 \, \text{т.})$

2.2. Преценете, при какво свързване на контактите на образеца в схемата за измерване, ще се получи максимален сигнал. Обосновете преценката си с представяне на подходящи данни. 

От получената зависимост $U_H(B)$ се вижда, че максимален сигнал за напрежението на Хол ще се получи при максимален ток през образецът. 

Поради неомовите контакти на образеца пропускането на максимален ток не е подходящо да се оценя, чрез измерване на съпротивлението на контактите с мултицета в режим на омметър. Подходящо е да се измери токът за всяка двойка срещуположни контакти и в двете посоки, при подаване на работното напрежение 9V от батерията. (0.5 т.) 

$I_{13} = 0.31 \, \text{mA}; \quad I_{31} = 3.03 \, \text{mA}; \quad I_{24} = 4.94 \, \text{mA}; \quad I_{42} = 0.27 \, \text{mA} \quad (0.5 \, \text{т.})$

Най-подходящи токови контакти за измерването са 2-4, т.к. тогава токът е максимален. 

2.3. Начертайте схема на свързването на образеца, като отбележите номерата на ползваните контакти и цвета на сондите на волтметърът. 

2.4. Определете дупки или електрони са свободните носители на заряд в изследвания материал. Обосновете заключението, което сте направили, с измерените напрежения и ползваното магнитно поле. 

При начертаната схема на свързване, при доближаване на северният полюс N на 10 елементния магнит към образеца напрежението на волтметърът нараства от +33.6 mV до +40.4 mV, следователно напрежението на Хол $U_H = +6.8 \, \text{mV}$ е положително и свободните носители на заряд в изследвания материал са дупки. 

2.5. Обосновете какви мерки ще вземете за да намалите влиянието на температурата върху измерваните напрежения от образеца. 

Основни мерки: Измервам напрежението на контактите за Хол, преди и след поставянето на магнитните върху образеца. Т.к. промените на напрежението с температурата са бавни, измерванията със и без магнит правя максимално бързо, за да се намали това влияние. Допълнителни мерки: Изчаквам малко време след пускането на тока през образеца, за да се термализира. Магнита не го държа постоянно в ръка, че да се нагрее до температурата на тялото ми. Държа магнитните чрез помощния винт залепен за тях, така намалява топлообмена с ръката ми. (1 т.) 

2.6. Получете експериментално зависимостта на напрежението на Хол от магнитната индукция на полето $U_H(B)$. Представете данните таблично, като представите и изходните величини за определянето на $B$ и $U_H$. (Използвайте предоставения лист за таблицата) 

Разстояние магнит-образец $z = 0.002 \, \text{м}$ (дебелина на платката). 

напрежения: $U_1$-без маг. поле, $U_2$-с маг. поле, $n$ – брой магнитни (1 т.) 

| #   | n   | D, m  | D+z, m | $U_1$, mV | $U_2$, mV | $B(z=2 \, \text{мм})$, T | $U_H$, V |
| --- | --- | ----- | ------ | --------- | --------- | ------------------------ | -------- |
| 1   | 10  | 0,020 | 0,022  | 33,0      | 40,0      | 0,410                    | 0,0070   |
| 2   | 8   | 0,016 | 0,018  | 32,3      | 38,7      | 0,396                    | 0,0064   |
| 3   | 6   | 0,012 | 0,014  | 32,0      | 38,0      | 0,371                    | 0,0060   |
| 4   | 4   | 0,008 | 0,01   | 30,3      | 35,3      | 0,323                    | 0,0050   |
| 5   | 2   | 0,004 | 0,006  | 32,7      | 36,4      | 0,218                    | 0,0037   |
| 6   | 2   | 0,004 | 0,006  | 32,4      | 28,3      | -0,218                   | -0,0041  |
| 7   | 4   | 0,008 | 0,01   | 31,0      | 25,4      | -0,323                   | -0,0056  |
| 8   | 6   | 0,012 | 0,014  | 32,0      | 25,8      | -0,371                   | -0,0062  |
| 9   | 8   | 0,016 | 0,018  | 30,4      | 24,3      | -0,396                   | -0,0061  |
| 10  | 10  | 0,020 | 0,022  | 32,2      | 25,5      | -0,410                   | -0,0067  |

При 6 и повече измервания # (2 т.) 

2.7. Използвайте експерименталните данни от задача 2.6 и представете зависимостта $U_H(B)$ графично. 

[3 т.] 

Точки за графиката се дават ако: 

- използвана е цялата площ на листа милметрова хартия; (0.5 т.) 

- по осите на графиката са означени съответните величини; (0.25 т.) 

- отбелязани са мерните единици на величините; (0.25 т.) 

- нанесени са 6 и повече точки от табличните данни; (1.5 т.) 

- зависимостта е от вида $y = ax$ и построената права задължително трябва да минава 
през точката с координати (0.0, 0.0). (0.5 т.) 

2.8. Пресметнете наклона на правата от задача 2.7 и точността с която е определен.
Представете резултата по подходящ начин, чрез абсолютната и относителна
процентна грешки. [1.5 т.] 

Наклона $a$ може да се определи от права максимално близко да всички данни. 

$a = \frac{N_{2y} - M_{2y}}{N_{2x} - M_{2x}} = \frac{(8.3 + 8.2) \times 10^{-3}}{0.5 + 0.5} = 16.5 \times 10^{-3} \frac{V}{T} \quad (0.5 т.)$

Точността на наклона може да се определи, чрез прекарване на допълнителни прави с
максимален и минимален наклон през данните. 

$a_{\text{max}} = \frac{N_{3y} - M_{3y}}{N_{3x} - M_{3x}} = \frac{(8.6 + 8.6) \times 10^{-3}}{0.5 + 0.5} = 17.2 \times 10^{-3} \frac{V}{T}$

$a_{\text{min}} = \frac{N_{1y} - M_{1y}}{N_{1x} - M_{1x}} = \frac{(7.7 + 7.8) \times 10^{-3}}{0.5 + 0.5} = 15.5 \times 10^{-3} \frac{V}{T}$

За абсолютната грешка получаваме: 

$\Delta a = \frac{a_{\text{max}} - a_{\text{min}}}{2} = 0.9 \times 10^{-3} \frac{V}{T} \quad (0.5 т.)$

$a = (16.5 \pm 0.9) \times 10^{-3} \frac{V}{T} \quad (0.5 т.)$

$a = 16.5 \times 10^{-3} \frac{V}{T} \pm 5\%$

2.9. Пресметнете концентрацията на свободните носители на заряд $n$, в изследвания
материал и процентната точност с която е определена. [2 т.] 

$n = \frac{I}{qad} = \frac{4.94 \times 10^{-3}}{(1.602 \times 10^{-19})(16.5 \times 10^{-3})(0.5 \times 10^{-3})} = 0.374 \times 10^{22} \text{ m}^{-3} \quad (1 т.)$

$\frac{\Delta n}{n} = \frac{I}{qad} = \frac{\Delta I}{I} + \frac{\Delta a}{a} + \frac{\Delta d}{d} = \frac{0.005 \text{ mA}}{4.94 \text{ mA}} \times 100\% + 5\% + 5\% \approx 10\% \quad (1 т.)$
