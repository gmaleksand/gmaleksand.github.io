[[Състезания/3/8/2023|◂ 2023]] | [[Състезания/3/8r/2024|решения]] | [[Състезания/3/8/2025| 2025 ▸]]

Задача 1. Тяло извършва движение в една посока, като графиката на зависимостта на
изминатия път s от времето t е показана на фиг. 1. По нея определете:

![](Състезания/3/8/Resources/2024_1.svg)
 
 а) средната скорост на тялото за цялото време на движението му; (2 т.)
 б) приблизително максималната скорост на движение; (2 т.)
 в) момента t0 , за който средната скорост на тялото от началото на движението до
този момент е най-голяма; (2 т.)
 г) ускорението а на тялото по време на спирането му, като приемете, че за
съответния интервал ускорението е постоянно. (4 т.)

Задача 2. Локомотив с маса M = 50 t тегли вагон с маса m = 20 t по хоризонтален път с
постоянна скорост. В определен момент вагонът се откачва от локомотива и изминава до спирането си разстояние l = 50 m .

а) Посочете силите, които действат на локомотива и на вагона. Намерете
съотношенията между тях. (3,5 т.)

б) Намерете отношението 1 , където a1 е ускорението на локомотива след откачване на вагона, а a 2 - ускорението на вагона. (2,5 т.)

в) Какво разстояние ще измине локомотивът за времето от откачването на вагона до
спирането му? (4 т.)

Приемете, че силата на тягата F при работа на локомотива е постоянна и че при
движението действа постоянна сила на съпротивление f (триене и съпротивление на
въздуха).

Задача 3. А. Тяло 1 се движи по хоризонтална равнина с ускорение a1 = 2 m/s 2 под действие на хоризонтална сила F и пренебрежимо триене. Тяло 2, еднакво по форма с първото, се движи по същата равнина с ускорение a2 = 1 m/s 2 , когато му действа същата сила F , но при наличие на триене. Тялото 2 се поставя и залепва върху тялото 1 и новото тяло 1+2 се движи по равнината с ускорение a3 = 0,8 m/s 2 под действие на силата F .
 а) Изразете коефициента на триене k чрез зададените ускорения и земното
ускорение g = 9,8 m/s 2 и намерете числената му стойност. (3 т.)
 б) Получете формула за ускорение a , с което ще се движи по равнината тялото 1+2
под действие на силата F , когато тялото 1 е поставено върху тялото 2? Пресметнете
числената стойност на ускорението а . (2 т.)

Б. Плътността на дървен материал може да се определи по следния начин. Претегля се дървено парче във въздух като теглото му е P1 = 3 N . След това се претегля във въздух парче олово, което се оказва че тежи P2 = 12 N . Двете тела се закрепват едно за друго, закачват се на силомер и се потопяват изцяло във вода. Показанието на силомера е P = 8 N . Намерете плътността $\rho_1$ на дървения материал, ако плътността на водата е $\rho$ 0 = 1 g/cm 3 , а на оловото - $\rho$ 2 = 11,3 g/cm 3 . (5 т.)