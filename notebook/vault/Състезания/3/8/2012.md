[[Състезания/3/8r/2012|решения]] | [[Състезания/3/8/2014| 2014 ▸]]

Във всички задачи приемете, че земното ускорение е $g = 10 \, \text{м/с}^2$.

**Задача 1. Ракета–модел**

Ракета-модел с маса $m = 0,2 \, \text{kg}$ е изстреляна от земната повърхност вертикално нагоре с нулева начална скорост. Двигателят на ракетата създава постоянна сила $F = 10\ \mathrm{N}$, насочена нагоре в продължение на време $t_1 = 5\ \mathrm{s}$, след което се изключва. Пресметнете:

А) максималната скорост $v_{\text{max}}$ на ракетата по време на изкачването; \[2,5 т\]

Б) максималната височина $H$, която достига ракетата; \[4,5 т\]

В) времето $t$ от момента на изстрелването на ракетата до нейното приземяване. \[3,0 т\]

Съпротивлението на въздуха не се отчита.

**Задача 2. Плаваща чаша**

Стъклена чаша е окачена на силомер чрез тънки леки нишки (вж. фиг. 2, а). Когато чашата е изцяло пълна с вода, нейното тегло е $F_1 = 4,1 \, \text{N}$ (фиг. 2, б). Ако пълната чаша бъде потопена изцяло под вода, теглото й става $F_2 = 0,45 \, \text{N}$ (фиг. 2, в).

А) Пресметнете масата $m$ на празната чаша. \[4 т\]

Б) Колко е вместимостта $V$ на чашата? \[2 т\]

В) Какъв максимален обем $V_1$ вода може да бъде налят в чашата така, че тя да плава? \[4 т\]

**Данни:**

- плътност на водата $\rho_0 = 1000 \ \mathrm{kg/m^3}$;

- плътност на стъклото $\rho = 2500 \ \mathrm{kg/m^3}$;

**Задача 3. Топче във въздух**

Ако оставим нагрято метално топче във въздух с по-ниска температура, то изстива поради топлината, която отдава на въздуха чрез топлообмен. Ако обаче допълнително духа вятър, топлообменът е по-интензивен и топчето изстива по-бързо. Опитно е установено, че количеството топлина $Q$, което топче с радиус $R$ придава на въздуха за време $t$, е:

$Q = (aR + bR^2v)(T - T_0)t$

където $T$ температурата на топчето, $T_0$ – температурата на околния въздух, $v$ е скоростта на вятъра, а $a$ и $b$ са константи със стойности съответно:

$a = 0,3 \frac{W}{m.K} \text{ и } b = 1300 \frac{J}{m^3.K}.$

А) Желязно топче с радиус $R = 1$ cm е загрято до температура $T = 100$ °C и е оставено в неподвижен въздух с температура $T_0 = 20$ °C. За колко време $t$ топчето ще се охлади до температура $T_1 = 90$ °C. За колко време $t_1$ топчето би се охладило до същата температура, ако към него насочим въздушна струя от вентилатор със скорост $v = 5$ m/s? \[4 т\]

Б) Когато тяло със сферична форма се движи със скорост $v$ в газ, му действа сила на съпротивление:

$f = kR^2v^2,$

където $k$ е коефициент на пропорционалност, характерен за дадения газ. За въздух при нормално атмосферно налягане и температура:

$k = 0,4 \frac{kg}{m^3}.$

До каква температура $T$ се загрява сферичен куршум с радиус $R = 1$ cm, който се движи със скорост $v = 400$ m/s в неподвижен въздух с температура $T_0 = 20$ °C. \[3 т\]

В) Вместо да бъде изстрелян, куршумът е пуснат да пада от голяма височина. След време той достига определена гранична скорост на падане. До каква температура се загрява куршумът преди да достигне земята? Температурата на въздуха е $T_0 = 20$ °C. \[3 т\]

**Данни:**

- специфичен топлинен капацитет на желязото $c = 560$ J/(kg.K);

- плътност на желязото $\rho = 7800\ \mathrm{kg/m^3}$;