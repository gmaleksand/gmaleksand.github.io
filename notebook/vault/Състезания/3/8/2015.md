[[Състезания/3/8/2014|◂ 2014]] | [[Състезания/3/8r/2015|решения]] | [[Състезания/3/8/2016| 2016 ▸]]

Задача 1. Топче за пинг-понг

Според изискванията на Международната организация по тенис на маса, топчетата
за пинг-понг трябва да отговарят на следното изискване. Когато топче падне вертикално върху масата, то отскача с кинетична енергия, която е 81% от кинетичната му енергия непосредствено преди удара.

Топче за пинг-понг е пуснато с нулева начална скорост от височина h0 = 80 cm над
масата. Земното ускорение е g = 10 m/s2. Силата на съпротивление на въздуха се
пренебрегва.

А) След колко време t0 топчето ще се удари за първи път в масата и колко ще бъде
скоростта му v0 непосредствено преди удара? 2 точки

Б) Колко време t1 след първия удар топчето ще се удари за втори път в масата? 5 точки

В) Колко пъти топчето ще отскочи от масата за време T = 3 s от момента на пускането му?

3 точки

Задача 2. Равновесие

Задачата се състои от три независими подусловия

А) Ученици от 8-а клас на ПМГ "Иван Ценов" тръгнали на екскурзия до хижа "Пършевица". Раницата на Гергана била толкова тежка, че тя не можела да я носи сама и помолила Петър за помощ. Двамата хванали в краищата здрава пръчка с дължина l = 1 m и закачили на нея раницата на разстояние x = 25 cm от ръката на Петър. Определете силите F1 и F2, с които Гергана и Петър държат краищата на пръчката, докато носят раницата. Масата на раницата е m = 10 kg, а земното ускорение е g = 10 m/s2. 3,5 точки

Б) Молив с напречно сечение - правилен шестоъгълник, е поставен на плоска повърхност. Под какъв най-голям ъгъл $\alpha$ може да бъде наклонена повърхността спрямо хоризонта, без моливът да започне да се търкаля по нея? 3 точки

В) Три еднакви тухли с дължина l = 20 cm всяка са наредени една над друга на хоризонтална повърхност, както е показано на фигурата. Колко е максималната възможна дължина L на "покрива", който би се образувал, ако отместим горните две
тухли в хоризонтално направление? Тухлите не са залепени една за друга. 3,5 точки

Задача 3. Плаване

Лодка с плоско дъно - шлеп, се използва за превозване на товари по река (виж
 фигурата). Масата на празния шлеп (без товар) е M, а масата на товара е означена с m.
 Страничните стени на шлепа са вертикални.

 А) На графиката е показана зависимостта на дълбочината h, на която е потопен шлепът от масата m на поставения товар*. Като използвате данните от графиката, намерете масата M на празния шлеп и площта S на дъното му. 4,5 точки

Шлепът няма собствен двигател и, за да се движи, се закача за специален кораб - влекач. Силата на съпротивление f, която действа на шлепа във водата се дава с израза:

f = khv 2

където v е скоростта на шлепа, h - дълбочината му на потапяне, а k = 400 kg/m2 e
 коефициент на пропорционалност.

Б) С каква сила F влекачът трябва да дърпа шлепа, така че той да се движи с постоянна скорост v = 5 m/s, ако масата на товара е m = 25 t? Колко конски сили** (к.с.) трябва да бъде мощността P на влекача, за да дърпа шлепа с тази скорост? 3,5 точки
В) С каква скорост v1 би се движил шлепът, когато не е натоварен, ако влекачът го дърпа със същата сила? 2 точки

Данни:

плътност на водата, $\rho$ = 1000 kg/m3

земно ускорение, g = 9,8 m/s 2

\*Тонът (t) е единица за маса; 1 t = 1000 kg.

\*\*Конската сила (к.с.) е единица за мощност; 1 к.с. = 750 W.