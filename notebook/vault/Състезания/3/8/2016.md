Задача 1. Силомер

 Силомер се състои от цилиндричен корпус с маса m1 = 20 g и подвижна скала с
маса m2 = 10 g, закрепена към корпуса чрез пружина с пренебрежима маса (фиг. 1.1).
Скалата завършва с кука, към която може да се прилага сила. Когато силомерът се
намира върху хоризонтална повърхност и не му действа сила, показанието на скалата е
0 N.
 корпус

 F
 пружина
 скала

 Фиг. 1.1 Фиг. 1.2 Фиг. 1.3
А) Колко ще показва силомерът, ако го окачим вертикално, както е показано на фиг.
1.2? \[1 т\]

Б) Силомерът е поставен върху хоризонтална повърхност. Към куката е приложена
сила F, под действие на която силомерът се хлъзга по повърхността с постоянна
скорост (фиг. 1.3). Колко е коефициентът k на триене между корпуса на силомера и
повърхността, ако показанието на силомера е 0,2 N? \[3 т\]

В) Силомерът се намира върху същата повърхност, както разгледаната в точка Б. Към
куката на скалата е приложена постоянна сила F = 1 N в хоризонтална посока. \[6 т\]

- Направете чертеж, на който да означите всички сили, действащи на корпуса и на
скалата на силомера в хоризонтално направление.

- Определете ускорението a, с което се движи силомерът.

- Колко ще бъде показанието F1 на силомера в този случай?

Задача 2. Търкаляне на сандък

 Често пъти, когато не сме в състояние да носим тежък и обемист предмет, ние
го преместваме чрез претъркалване. На хоризонтален под се намира сандък с маса m =
50 kg, който има форма на правоъгълен паралелепипед с дължина a = 80 cm, височина
b = 60 cm и диагонал d = 100 cm, както е показано на фигурата. Можете да приемете, че
цялата маса на сандъка е съсредоточена в неговия център на тежестта. Сандъкът може
да бъде преобръщан, пускан и оставен да пада, без това да наруши целостта му.



 1
 a
 d b
 F

 Фиг. 2.1 Фиг. 2.2
А) Каква вертикална сила F трябва да бъде приложена към единия долен ръб на
сандъка (фиг. 2.1), така че този край да се повдигне от пода? \[2 т\]

Б) Едно пълно претъркалване, т.е. докато сандъкът отново легне на дългата си страна
(виж фиг. 2.2), трае общо t =10 s. Колко е средната скорост, с която може да бъде
преместван сандъкът по този начин. \[2 т\]

В) Колко е минималната работа A, която трябва да извършат мускулите ви за едно
пълно претъркалване, ако местите сандъка по описания начин? \[5 т\]

Г) Каква средна мощност P биха изразходвали мускулите ви, ако местите сандъка по
този начин. \[1 т\]

Задача 3. Претегляне

Задачата се състои от две независими подусловия.

А) Каква маса отчита електронна везна, върху която е поставена надута плажна топка?

Топката побира въздух с обем V = 5 L. Обвивката на топката е направена от тънка гума
с маса m = 20 g. Плътността на въздуха е $\rho_0$ = 1,2 kg/m3. \[4 т\]

Б) Върху блюдото на електронна везна е поставен цилиндричен съд с
вода. Везната отчита маса m1 = 300 g. След това във водата е потопен
изцяло камък, както е показано на фиг. 3. Той виси, завързан на тънка
нишка, без да допира стените или дъното на съда. При това везната
 0320g
показва m2 = 320 g. Най-накрая, нишката е прерязана и камъкът пада
на дъното на съда, при което везната отчита маса m3 = 350 g. Фиг. 3

Определете масата m и плътността $\rho$ на камъка.

Плътността на водата е $\rho_0$ = 1000 kg/m3. \[6 т\]



 2
