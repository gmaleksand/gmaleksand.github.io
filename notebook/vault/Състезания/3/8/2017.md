[[Състезания/3/8/2016|◂ 2016]] | [[Състезания/3/8r/2017|решения]] | [[Състезания/3/8/2018| 2018 ▸]]

**Задача 1. Кинематика**

Две тела (1 и 2) се движат по една права. В момента време $t = 0$ s се намират на едно и също място. Зависимостта на скоростта им от времето е дадена на графиката. Намерете:

а) в момента време $t = 20$ s кое тяло ще е по-напред и с колко метра. \[2,5 т.\]

б) в кой момент време $t_{12}$ разстоянието между тях ще е най-голямо, като тяло 1 е пред тяло 2. Изчислете това разстояние $l_{12}$. \[2,5 т.\]

в) в кой момент време $t_{21}$ разстоянието между тях ще е най-голямо, като тяло 2 е пред тяло 1. Изчислете това разстояние $l_{21}$. \[2,5 т.\]



г) в кой момент време $t_c$ разстоянието между тях ще е нула (положенията ще им съвпадат) и какъв път $l$ са изминали дотогава. \[2,5 т.\]

**Задача 2. Енергия (две независими части)**

Част А. Тела и макари

Неподвижна макара (Н) е закачена за тавана. През нея е преметнато въже. На единия му край в закачено тяло с маса $M$, а на другия – подвижна макара (П). На подвижната макара е преметнато друго въже. Единият му край е завързан за пода, а на другия му край е закачено тяло с маса $m$. Земното ускорение е $g = 10 \, \text{m/s}^2$. Масата на макарите и въжетата е пренебрежима. Първоначално всички тела са в покой. Тялото с маса $M$ се намира на разстояние $h$ от пода.

а) При какво отношение на масите $m/M$, тялото с маса $M$ ще тръгне надолу? \[1 т.\]

б) Намерете формула за скоростта $v$, с която тялото с маса $M$ ще се удари в пода. \[3 т.\]

в) Изчислете скоростта $v$, ако $M = 8 \, \text{kg}$, $m = 2 \, \text{kg}$, $h = 0,8 \, \text{m}$. \[1 т.\]

Част Б. Подскачащо топче

Топче с пренебрежими размери пада с нулева начална скорост от височина $H = 0,45 \, \text{m}$ върху хоризонтална повърхност. Земното ускорение е $g = 10 \, \text{m/s}^2$. При всеки удар в повърхността топчето отскача, но губи 3/4 от кинетичната си енергия. Изчислете:

г) след колко време $T$ от началото на движението си топчето ще спре да подскача? \[3 т.\]

д) какъв път L от началото на движението си топчето ще измине, докато спре да подскача? \[2 т.\]

Указание: За да си помогнете с математическите изчисления, използвайте двата квадрата, нарисувани по-долу



**Задача 3. Подводница.**

а) Подводница има маса $M = 2400 \, \text{t}$ (тона). Когато се спусне във вода, обемът от нея, който е над водата, е $V_1 = 800 \, \text{m}^3$. В подводницата има резервоари, пълни с въздух, които, когато тя трябва да потъне под водата, се пълнят с необходимото количество вода. Плътността на водата е $\rho = 1000 \, \text{kg/m}^3$. Плътността на въздуха се приема, че е пренебрежимо малка. Какъв обем вода $V_x$ трябва да има в резервоарите на подводницата, за да бъде тя в равновесие под водата? Колко е целият обем $V_0$ на подводницата? \[3 т.\]

б) Максималната дълбочина, която тя може да достигне безопасно, е $h = 360 \, \text{m}$. Максималният ъгъл, на който може да се накланя по дължина, е $\alpha = 30^\circ$. Максималната скорост, която може да развива под вода, е $v_{\text{max}} = 54 \, \text{km/h}$. Изчислете минималното време $t_{\text{min}}$, за което подводницата може да достигне повърхността на водата, тръгвайки от максималната дълбочина и движейки се с максимална скорост. \[1 т.\]

в) Когато подводницата се движи във водата, изпитва голяма сила на съпротивление (триене) от страна на водата. Тази сила се дава с формулата $F_{\text{тр}} = \frac{1}{2} C\rho Sv^2$, където $\rho$ е плътността на водата, $v$ е скоростта на подводницата, а $S$ е нейното напречно сечение (перпендикулярно на посоката на движение). За да го изчислите, моделирайте формата й с цилиндър с дължина $l = 80 \, \text{m}$. $C$ е число и се нарича аеродинамичен коефициент. За подводницата той е $C = 0,1$. Изчислете каква мощност трябва да имат двигателят на подводницата, за да може тя да се движи под вода с максималната си скорост $v_{\text{max}}$. Ще зависи ли тази мощност от това дали подводницата се движи хоризонтално, плава под ъгъл нагоре (изплава) или под ъгъл надолу (потъва)? \[3 т.\]

г) Намерете максималната скорост $v_{\text{верт}}$, с която подводницата ще изплава вертикално (тя остава хоризонтална) с изгасен двигател, ако внезапно изхвърли (изтласка) водата от резервоарите си. Това става като резервоарите отново се напълнят с въздух. За да изчислите новата сила на триене, съобразете и изчислете какво е новото напречно сечение $S_1$. Аеродинамичният коефициент за тази ситуация (посока на движение) е $C_1 = 0,5$. Земното ускорение е $g = 10 \, \text{m/s}^2$. \[2 т.\]

д) Какво минимално налягане $p_{\text{min}}$ трябва да има въздуха, за да може да изтласка водата от резервоарите в океана, когато подводницата се намира на дълбочина $h = 360 \, \text{m}$? Атмосферното налягане е $p_0 = 1,0 \cdot 10^5 \, \text{Pa}$ \[1 т.\]