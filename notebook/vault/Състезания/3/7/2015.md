[[Състезания/3/7/2014|◂ 2014]] | [[Състезания/3/7r/2015|решения]] | [[Състезания/3/7/2016| 2016 ▸]]

Задача 1. Сплав злато-сребро.

Сплав е еднородно вещество, получено след втвърдяване на разтопената смес на два
(или повече) метала. Съставът (съдържанието) на сплавта се дава в тегловни проценти,
който показва каква маса от единия метал (в проценти от общата маса на сместа) и
каква от другия е използвана за получаването й.
На фигурата е дадена графика на зависимостта на плътността $\rho$ (в g/cm3) на сплавите
злато(Au)-сребро(Ag) от техния състав (в %):



Използвайки фигурата, намерете:

а) колко е плътността на чистото злато? \[1 т.\]

б) колко е плътността на чистото сребро? \[1 т.\]

в) колко е плътността на сплав сребро - злато, получена от една тегловна част
сребро и три тегловни части злато? \[2 т.\]

г) Съгласно легендите, Архимед е трябвало да провери дали една корона е от
чисто злато или от сплав злато-сребро. Сега това може да се направи така: Потапяме
короната в съд, пълен догоре с вода, в резултат на което се излива вода с обем 175 ml.
Масата на короната е 2,100 kg. Изчислете плътността на короната. Колко е златното й
съдържание? \[2 т.\]

д) Плътността на живака в 13,6 g/cm3. Ако тази коронa се потопи в живак, ще
потъне или ще плава? Обосновете отговора си. \[1 т.\]

e) Според легендата, за да разбере какъв е съставът на короната, Архимед
постъпил по друг начин. Той поставил в едното блюдо на една везна короната, а в
другото - чисто злато със същата маса. Везната била в равновесие. След което потопил двете блюда на везната във вода. Ще бъде ли везната пак в равновесие или то ще се наруши? Може ли по този начин, ако имате подходящи количества златно-сребърни сплави с различно златно съдържание, да оцените златното съдържание на короната? \[3 т.\]

Задача 2. Смахнати схеми.

Един ученик имал на разположение батерия, 2 еднакви волтметъра, 2 еднакви
амперметъра, много съединителни проводници и консуматори с различно
съпротивление. Решил да прави смахнати схеми, за да види какво ще показват
измерителните прибори. Схемите, които измислил и решил да изпробва, са дадени в
горната таблица. Той се убедил, че волтметрите имат голямо съпротивление (повече от
10 М$\Omega$), докато амперметрите имат малко съпротивление (по-малко от 1 $\Omega$).

а) Коя схема е лоша идея да бъде изпробвана? Какви лоши неща могат да се
случат? \[1 т.\]

б) С коя схема най-лесно може да се измери съпротивлението на всеки един от
амперметрите? На какво ще е равно то? \[1,5 т.\]

в) С коя схема най-лесно може да се измери съпротивлението на всеки един от
волтметрите? На какво ще е равно то? \[1,5 т.\]

г) Ученикът последователно сглобил схеми 4, 5, 6 и 7 и сравнил показанията на
приборите в тях. Ако в схема 4 двата волтметъра измерват напрежение U, а амперметрите - ток I, изчислете и обяснете какво ще показват волтметрите и
амперметрите в схеми 5, 6 и 7. \[4 т.\]

д) Ученикът съобразил, че при измерването на съпротивлението на консуматори
с много голямо или много малко съпротивление може да има значение по какъв начин са свързани волтметърът и амперметърът в схемата. Разгледайте схеми 8 и 9. Обяснете коя от тях е по-подходяща за измерване на консуматор с много голямо съпротивление (около 10 М$\Omega$). Обяснете коя от тях е по-подходяща за измерване на консуматор с много малко съпротивление (около 1 $\Omega$). \[2 т.\]

Задача 3. Измерване на скоростта на светлината. (за пресмятанията е нужен
калкулатор! Записвайте резултатите с точност първите 4 цифри от показанията на
калкулатора)

Един от исторически първите опити за точно определяне на скоростта на светлината е този на датския астроном Оле Рьомер в края XVII век. Планетата Юпитер има 4 големи спътника, които били видими с телескопите, използвани по това време. Един от спътниците е Йо. Тъй като кръговата орбита на Йо около Юпитер и орбитата на Земята лежат в една равнина (тази на чертежа по-долу. Мащабът на обектите и разстоянията не е верен!), от Земята се вижда как Йо периодично преминава през сянката на Юпитер.

Известни са следните данни:

Диаметър на спътника Йо d = 3 640 km

Радиус на кръговата орбита на Йо r = 421 800 km

Период на обикаляне на Йо около Юпитер T = 42,456 h

Радиус на Юпитер R = 69 910 km

Разстояние Земя-Слънце L = 149 600 000 km

а) Изчислете времето t1, за което Йо се потапя (или изплува от) в сянката на
Юпитер. \[1 т.\]

б) Изчислете времето t2, през което Йо е в сянката на Юпитер. \[1 т.\]

в) Изчислете скоростта на обикаляне на Земята около Слънцето (в km/s, отчетете
факта, че на всеки 4 години една е високосна) \[1 т.\]

г) Оказало се, че при продължителни наблюдения на периода на обикаляне на
Йо около Юпитер, той се променя плавно като зависи от взаимното разположение на
Слънцето, Земята и Юпитер (Йо) (пояснение: ъглите GOC, GOE, OBG и OFG са прави).
Обяснете в кое положениe на Земята се наблюдава най-къс орбитален период на Йо и в кое - най-дълъг. \[3 т.\]

д) Ако разликата между най-дългия и най-късия наблюдаем oт Земята орбитален
период на Йо е t3 = 30,4 s, изчислете скоростта на светлината c? \[4 т.\]