Задача 1. Защо трака влакът?
 Железопътните релси не се допират плътно една до друга, а между тях са
оставени малки процепи. Когато колелата на вагона минават през процеп, те издават
характерното тракане на влака. Пътнически вагон има четири оси, номерирани от 1 до 4
в посоката на движение на влака, както е показано на фиг. 1 (а). Осите 1 и 2, както 3 и 4,
са разположени на разстояния D1 = 2 m една от друга, а разстоянието между осите 2 и 3
е D2 = 13 m. Дължината L на релсите е по-голяма от дължината на вагона. Приемете, че
пътниците чуват само тракането на колелата на вагона, в който се намират.



 посока на движение



 1 D1 2 D2 3 D1 4


 L

 Фиг. 1 (а) Фиг. 1 (б)
А) За какво служат процепите между релсите? \[1 т\]
Б) На фиг. 1 (б) е показан запис на силата на звука, който се чува във вагона в продъл-
жение на 6 секунди. Какви мерни единици трябва да бъдат поставени на вертикалната
ос на графиката? \[1 т\]
В) В кои моменти на записа се чува тракане? За всяко тракане посочете номера на оста,
която го издава. \[1 т\]
Г) Пресметнете скоростта v, с която се движи вагонът. \[3 т\]
Д) Колко е дължината L на релсите? \[3 т\]
Е) Пътник във вагона отброява 100 тракания. Какъв път s е изминал за това време
влакът? \[1 т\]
Приемете, че широчината на процепите може да се пренебрегне в сравнение с
дължината на релсите.

Задача 2. Осветление
 Три лампи, номерирани като 1, 2 и 3, са предназначени за работа при
напрежение U0 = 6 V. При това напрежение мощностите на лампите, по ред на
номерата им, са съответно P1 = 6 W, P2 = 12 W и P3 = 18 W. Лампите трябва да бъдат
свързани към акумулатор с напрежение U = 12 V така, че да работят с нормалните си
мощности.

 1
А) Начертайте подходяща схема на свързване на лампите към акумулатора, като
означите съответните номера на лампите. \[2 т\]
Б) Обяснете (можете да използвате и формули) защо сте избрали тази схема. \[2 т\]
В) Какъв ток I тече във веригата при това свързване? \[1 т\]
Г) След определено време всяка една от лампите може да изгори, при което светенето
на останалите лампи ще се промени. С какви мощности ще светят лампите 2 и 3, ако
изгори лампата 1? \[5 т\]
Приемете, че съпротивленията на лампите не зависят от напреженията върху тях.

Задача 3. А) Автомобилни гуми
 Когато автомобил се намира върху равна и твърда повърхност, гумите му се
деформират и тази част от тях, която се допира до пътя става плоска, както е показано
на Фиг. 3.1. Пресметнете дължината x на плоския участък от гумите, ако масата на
автомобила е m = 1200 kg, налягането на въздуха и в четирите гуми е с p = 2 atm по-
голямо от атмосферното, а широчината на гумите е d = 15 cm (виж фигурата). \[5 т\]
Упътване. 1 atm (атмосфера) е единица за налягане, равна на 100 000 Pa.




 x d
 Фиг. 3.1

Б) Гмуркане с шнорхел
 Когато се гмуркате с шнорхел (тръба, през която дишате),
е нужно от време на време да изплувате, за да издухате водата от
шнорхела и после да вдишате пресен въздух.
С колко паскала налягането на въздуха в дробовете на гмуркача
трябва да бъде по-голямо от атмосферното налягане така, че да
може да издуха напълно водата от шнорхела? Приемете, че
шнорхелът е вертикална тръба с дължина h = 30 cm, пълна
догоре с вода. Плътността на водата е $\rho$ = 1000 kg/m3. \[5 т\]

 И в двете подточки приемете, че g = 10 N/kg.




 2
