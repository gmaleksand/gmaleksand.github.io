Задача 1. Част 1. (7 точки) Отборът на математическата гимназия от град П тръгва с
автобус за Националната олимпиада по физика в г. Хасково. За да пристигне навреме в
Хасково, водачът на автобуса планира да се движи през целия път с постоянна скорост
 v1 = 60 km/h. По време на пътуването обаче завалява дъжд и той е принуден да намали
скоростта на v2 = 50 km/h. Когато дъждът спира, до Хасково остават още 60 km, които
автобусът изминава със скорост v3 = 80 km/h и успява да пристигне за планираното време.
Колко часа е продължил дъждът?
Част 2. (3 точки) От метално фолио с дебелина d = 0,20 mm е направено кухо кубче с ръб
а = 5,0 cm. Определете плътността $\rho$ на метала, ако масата на кубчето е m = 8,1 g.

Задача 2. Част 1. Разполагате с два консуматора, за които е в сила законът на Ом, и две
батерии с напрежение съответно U и 2U.
 а) (2 точки) Когато консуматорите се свържат към батериите, както е показано на
фиг. 1а и 1б, мощността на тока през тях е еднаква и равна на P. Определете отношението
R1/R2 на съпротивленията на двата консуматора.
 P P
 1 2 1 2




 U 2U U 2U
 Фиг. 1а Фиг. 1б Фиг. 1в

 б) (3 точки) Изразете чрез P (вж. точка а) мощността на тока P1 и P2 съответно през
двата консуматора, когато те и батериите се свържат, както е показано на схемата от фиг. 1в.
Пресметнете числено тези мощности, ако P = 25 W.
Част 2. (5 точки) Резистор, за който е в сила законът на Ом, и лампа са свързани към
батерия с напрежение U0 = 6 V (вж. схемата от фиг. 2а). Зависимостта на тока I през лампата
от подаденото между двата ѝ края напрежение U е показана на фиг. 2б. Определете
съпротивлението R на резистора, ако общата мощност на тока през лампата и резистора
е P = 12 W.
 3
 R
 2
 Ток I, A




 1

 0
Фиг. 2а. U0 Фиг. 2б. 0 5 10
 Напрежение U, V
Задача 3. Част 1. (8 точки) На фиг. 3а, 3б и 3в са показани главната оптична ос на леща,
светеща точка А и нейният образ А1 от лещата. За всеки един от трите случая определете:
а) вида на образа - действителен или недействителен;
б) вида на лещата - събирателна или разсейвателна;
в) чрез построение мястото на лещата и на нейния фокус.

 A
 A1
 A

главна
оптична ос
 A1
Фиг. 3а. Фиг. 3б.


 A

 A1
 главна
 оптична ос


Фиг. 3в. Фиг. 3г.

Част 2. (2 точки) Върху събирателна леща падат два успоредни лъча. На фиг. 3г е показан
ходът на единия лъч, след пречупването му от лещата. Постройте хода на втория лъч и
определете мястото на фокуса на лещата.
Указание. Когато падащите върху събирателна леща успоредни лъчи не са успоредни на
главната оптична ос, след като се пречупят от лещата, те се събират в една точка, която лежи
върху права, перпендикулярна на главната оптична ос и преминаваща през фокуса на
лещата.
