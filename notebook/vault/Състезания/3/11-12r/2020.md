**Задача 1. Хари Потър играе магьосническата игра "куидич"** 

(a) На фиг. 1 е начертана координатна система. Очевидно 

$x = v_0 t \cos \alpha (0.5 \text{ т}) \quad (1)$

Задача 1. Хари Потър играе магьосническата игра "куидич"
$y = a + v_0 t \sin \alpha - gt^2 / 2 (0.5 \text{ т}) \quad (2)$

$v_x = v_{0x} = v_0 \cos \alpha (0.5 \text{ т}) \quad (3)$

$v_y = v_{0y} - gt = v_0 \sin \alpha - gt (0.5 \text{ т}) \quad (4)$

(b) Лесно изразяваме времето $t$ от (1) и замествайки в (2), получаваме уравнението на траекторията: 

$y = a + x \operatorname{tg} \alpha - \frac{gx^2}{2v_0^2 \cos^2 \alpha} (2 \text{ т}) \quad (5)$

 



<div class="figure-caption">

Фиг. 1

</div>



След като имаме уравнението на траекторията, знаейки че топката е попаднала при Фред, тогава $x=l$ и $y=b$ удовлетворяват това уравнение, т.е. 

$b = a + l \operatorname{tg} \alpha - \frac{g l^2}{2 v_0^2 \cos^2 \alpha} \qquad (6)$

Оттук намираме $v_0$: 

$v_0 = \sqrt{\frac{g l^2}{2 \cos^2 \alpha (a-b+l \operatorname{tg} \alpha)}} \quad (2 т.) \qquad (7)$

(c) Полученият израз в Ур. (7) има минимум, когато знаменателят му има максимум. Функцията 

$f(\alpha) = 2 \cos^2 \alpha (a - b + l \operatorname{tg} \alpha)$

може лесно да се опрости във вида $A \sin(x) - B \cos(x)$. С малко тригонометрични преобразувания имаме: 

$f(\alpha) = l \sin 2\alpha - (b-a) \cos 2\alpha - (b-a). \qquad (2 т.) \qquad (8)$

Използвайки упътването, горната функция се пренаписва във вида: 

$f(\alpha) = \sqrt{l^2 + (b-a)^2} \left[ \frac{l}{\sqrt{l^2+(b-a)^2}} \sin 2\alpha - \frac{b-a}{\sqrt{l^2+(b-a)^2}} \cos 2\alpha \right] - \frac{b-a}{2} \qquad (9)$

И ако положим за острия ъгъл $\theta$: 

$\operatorname{tg} \theta = \frac{b-a}{l}$

Получаваме: 

$f(\alpha) = \sqrt{l^2 + (b-a)^2} \sin(2\alpha - \theta) - (b-a)$

Очевидно е, че максимумът на $f(\alpha)$ се постига когато 

$\sin(2\alpha_0 - \theta) = 1 \quad (1 т.) \qquad (10)$

Тогава 

$f(\alpha_0) = \sqrt{l^2 + (b-a)^2} - (b-a)$

и за минималната начална скорост, с която Хари Потър трябва да хвърли топката към Фред, така че тя да попадне точно при него, получаваме: 

$v_{0,min} = \sqrt{g(\sqrt{l^2 + (b-a)^2} - a + b)} \quad (1 т.) \qquad (11)$

(d) От Ур. (10) получаваме 

$\alpha_0 = \frac{\pi}{4} + \frac{\theta}{2} \quad (1 т.) \qquad (12)$

От Фиг. 1 обаче, веднага се вижда, че 

$$\beta = \frac{\pi}{2} + \theta (1 \text{ т.})$$

и оттук 

$$\alpha_0 = \frac{\beta}{2} (1 \text{ т.}), \text{ което трябваше да се докаже.}$$

(e) Ако $b = a$, $\theta = 0$ (1 т.) 

и тогава от Ур. (12) получаваме 

$$\alpha = \frac{\pi}{4} (1 \text{ т})$$

**Задача 2. Трептене на варел** 

а) Тъй като стените на варела са тънки, няма да действа архимедова сила. \[0,5 т.\] В равновесие силата на тежестта, действаща на варела, се уравновесява от разликата в наляганията на въздуха вътре и извън варела: $mg = (p - p_0)S$. \[0,5 т.\] Оттук $p = p_0 + \frac{mg}{S} = 102$ kPa. \[1 т.\] 

б) При пускането на варела във водата и след установяване на термодинамично равновесие температурата на въздуха във варела е една и съща, т.е. може да използваме закона на Бойл-Мариот за изотермен процес: $p_0S\ell = pS(\ell - x)$. \[1 т.\] Следователно
$x = \frac{p-p_0}{p}\ell = \frac{mg}{mg+p_0S}\ell \approx 2$ см. \[1 т.\] 

в) Дълбочината на потапяне на варела се определя от изискването да има едно и също налягане на равнището на отвора на варела - както под варела, така и извън него. Оттук
$p + \rho gx = p_0 + \rho gy$ \[1 т.\] и $y = x + \frac{p-p_0}{\rho g} = \frac{mg\ell}{mg+p_0S} + \frac{m}{\rho S} \approx 22$ см \[1 т.\]. 

г) Разглеждаме малко отклонение на варела от равновесното му положение, изразено чрез допълнително потапяне $\Delta y \ll y$ на варела. По този начин във варела навлиза още вода и нейната височина става $x + \Delta x$. Налягането на въздуха във варела нараства до $p + \Delta p$. От условието за едно и също налягане на равнището на отвора на варела следва, че $p + \Delta p + \rho gx + \rho g\Delta x = p_0 + \rho gy + \rho g\Delta y$. \[0,5 т.\] Оттук $\Delta p + \rho g\Delta x = \rho g\Delta y$. \[0,5 т.\] От друга страна, тъй като топлообменът може да се пренебрегне, нека да използваме уравнението на състоянието при адиабатен процес: $p[S(\ell - x)]^{7/5} = (p + \Delta p)[S(\ell - x - \Delta x)]^{7/5}$. \[0,5 т.\] Като използваме, че $\Delta x \ll \ell - x$ и $\Delta p \ll p$, ще получим: $(p + \Delta p)[S(\ell - x - \Delta x)]^{7/5} = (p + \Delta p)[S(\ell - x)]^{7/5} \left(1 - \frac{\Delta x}{\ell - x}\right)^{7/5} \approx (p + \Delta p)[S(\ell - x)]^{7/5} \left(1 - \frac{7}{5} \frac{\Delta x}{\ell - x}\right)^{7/5} \approx p[S(\ell - x)]^{7/5} + \Delta p[S(\ell - x)]^{7/5} - \frac{7}{5} \frac{\Delta x}{\ell - x} p[S(\ell - x)]^{7/5}$. \[1 т.\] Оттук $\Delta p \approx \frac{7}{5} \frac{\Delta x}{\ell - x} p$. \[0,5 т.\] Следователно $\Delta p \approx \frac{7\rho g\Delta y}{\gamma p + 5\rho g(\ell - x)} p$. \[1 т.\] При отклонението на варела от равновесното му положение се поражда сила с големина $(\Delta p)S \approx \frac{7\rho gps}{\gamma p + 5\rho g(\ell - x)}\Delta y$, т.е. пропорционална на отклонението на варела, и обратна по посока, което означава, че силата е квазиеластична. \[0,5 т.\] Периодът на малките вертикални трептения е $T = 2\pi \sqrt{\frac{m[7p+5\rho g(\ell-x)]}{7\rho gps}} = 2\pi \sqrt{\frac{m}{\rho gs}\left[1 + \frac{5}{7}\frac{\rho g\ell}{p_0(1+\frac{mg}{p_0s})^2}\right]} \approx 0,92 \text{ s.}$ \[1,5 т.\] 

д) При потапянето на варела под повърхността на морето в него навлиза още вода, чиято височина става $x' > x$. Налягането на въздуха във варела се увеличава до $p' = p_0 + \rho g(\ell - x')$. \[0,5 т.\] При термодинамично равновесие с морската вода отново може да използваме закона за изотермен процес: $p_0S\ell = p'S(\ell - x')$. \[0,5 т.\] Следователно, получаваме квадратно уравнение за $p': p'^2 - p_0p' - \rho g\ell p_0 = 0$. \[0,5 т.\] Положителният корен на уравнението е $p' = \frac{1}{2}(p_0 + \sqrt{p_0^2 + 4\rho g\ell p_0})$. \[0,5 т.\] Оттук получаваме търсената сила $F = (p' - p)S = \frac{p_0S}{2}\left(\sqrt{1 + \frac{4\rho g\ell}{p_0}} - 1\right) - mg \approx 3,6 \text{ kN.}$ \[1 т.\] 

**Задача 3. Светодиод** 

а) Мощността на излъчената светлина е равна на мощността на електричния ток през светодиода: 

(1) 

$P = U_p I,$

0,5 т 

откъдето определяме тока, който тече във веригата: 

(2) 

$I = \frac{P}{U_p} = 20 \text{ mA}.$

0,5 т 

Тъй като резисторът и диодът са свързани последователно, сумата от напреженията върху тях е равна на ЕДН на източника: 

(3) 

$U_p + IR = \mathcal{E},$

1,0 т 

откъдето намираме съпротивлението на резистора: 

(4) 

$R = \frac{\mathcal{E} - U_p}{I} = \frac{4,5 \text{ V} - 2,5 \text{ V}}{0,02 \text{ A}} = 100 \Omega$

1,0 т 

Пълната енергия, която се отделя във веригата за единица време е равна на мощността на електродвижещите сили в източника: 

(5) 

$P_{\text{ЕДС}} = \mathcal{E}I.$

1,0 т 

Следователно КПД на веригата е: 

(6) 

$\eta = \frac{P}{P_{\text{ЕДС}}} = \frac{U_p}{\mathcal{E}} \approx 56\%.$

1,0 т 

б) Диодът излъчва светлина, докато напрежението върху кондензатора намалее до $U_p$. Следователно по време на излъчването през диода минава заряд: 

(7) 

$q = C(U_0 - U_p).$

1,0 т 

Енергията, излъчена под формата на светлина, е равна на работата на тока през диода: 

$E = qU_p = C(U_0 - U_p)U_p = 2.10^{-4} \text{ F. } 2 \text{ V. } 3 \text{ V} = 1,2.10^{-3} \text{ J} = 1,2 \text{ mJ. } 1,0 \text{ т}$

След това кондензаторът продължава да се разрежда, макар и много по-бавно, поради слабия ток, който протича през диода при $U < U_0$. Тогава обаче в диода се отделя енергия само под формата на топлина. Следователно общата енергия, отделена във веригата е равна на началната електрична потенциална енергия на кондензатора: 

$$ (9) \quad W = \frac{1}{2} CU_0^2. \qquad 1,0 \text{ т} $$

Оттук определяме КПД на светкавицата: 

$$ (10) \quad \eta = \frac{E}{W} = 2 \frac{U_p}{U_0} \left( 1 - \frac{U_p}{U_0} \right) = 48\%. \qquad 1,0 \text{ т} $$

От получения израз за $\eta$ следва, че КПД на светкавицата има максимална стойност 1/2, когато $U_p/U_0 = 1/2$, т.е. при $U_0 = 2U_p = 6V$. 

в) Нека разгледаме лъч, излъчен от източника S под малък ъгъл $\theta$ с оста на цилиндъра. Той пада върху сферичната повърхност в т. М на разстояние: 

$$ (11) \quad h \approx f \sin \theta \qquad 0,5 \text{ т} $$

от оптичната ос, защото $|SM| \approx f$. Тъй като след пречупване от сферичната повърхност лъчът продължава успоредно на оста, следва че за ъгъла $\beta$ на пречупване във въздуха е в сила: 

$$ (12) \quad \sin \beta = \frac{h}{|OM|} = \frac{h}{R} \approx \frac{f \sin \theta}{R} \qquad 0,5 \text{ т} $$

От чертежа се вижда, че ъгълът на падане в пластмасата е: 

$$ (13) \quad \alpha = \beta - \theta \approx \left( \frac{f}{R} - 1 \right) \theta, \qquad 1,0 \text{ т} $$

където сме взели предвид, че за малки ъгли $\sin \theta \approx \theta$. От закона на Снелиус следва: 

$$ (14) \quad n \sin \alpha = \sin \beta. \qquad 1,0 \text{ т} $$

Като използваме уравненията (12) и (13) и приближнието за малки ъгли, получаваме: 

$$ (15) \quad n \left( \frac{f}{R} - 1 \right) \theta = \frac{f}{R} \theta, \qquad 1,0 \text{ т} $$

откъдето окончателно намираме: 

$$ (16) \quad f = \frac{nR}{n-1} = 3.0 R. \qquad 1,0 \text{ т} $$

 



<div class="figure-caption">

Задача 4. Физика и техника на ниските температури

</div>

 

а) Тъй като студеното тяло излъчва като абсолютно черно тяло, излъчената от него енергия за единица време от единица площ по закона на Стефан-Болцман е $\frac{\Delta E_L}{\Delta S\Delta t} = \sigma T_L^4$. В същото време то получава излъчената енергия от по-топлото тяло $\frac{\Delta E_H}{\Delta S\Delta t} = \sigma T_H^4$. Следователно $S(0) = \sigma (T_H^4 - T_L^4)$. [1 т.] При наличие на топлинни екрани, тъй като температурата на k-ия екран не се променя, то колкото енергия излъчва, толкова трябва и да получава, следователно $2\sigma T_k^4 = \sigma T_{k-1}^4 + \sigma T_{k+1}^4$, или $\sigma(T_{k-1}^4 - T_k^4) = \sigma(T_k^4 - T_{k+1}^4)$. Тъй като това може да се напише за всеки екран, то $\sigma(T_H^4 - T_1^4) = \sigma(T_1^4 - T_2^4) = \dots = \sigma(T_N^4 - T_L^4)$. [1 т.] От тези N равенства следва, че $\sigma(T_N^4 - T_L^4) = \frac{1}{N+1}\sigma(T_H^4 - T_L^4)$. Но $S(N) = \sigma(T_N^4 - T_L^4)$, следователно $\frac{S(0)}{S(N)} = N + 1$. [2 т.] 

б) При $N = 2$, $2T_1^4 = T_2^4 + T_H^4$ и $2T_2^4 = T_1^4 + T_L^4$. От тези две уравнения с две неизвестни се получава $T_1^4 = \frac{1}{3}(2T_H^4 + T_L^4)$ [1 т.] и получава $T_2^4 = \frac{1}{3}(T_H^4 + 2T_L^4)$. [1 т.] 

в) Замествайки в горните формули $T_1 \approx 271$ K [0,5 т.] и $T_2 \approx 228$ K. [0,5 т.] 

г) Когато температурата на медното кълбо не се променя, получената топлина от криостата със стайна температура трябва да се изразходва за кипене на течния азот. При малки разстояния между кълбото и криостата ($r_H - r_L \ll r_L$) може да се приеме, че кривината не е съществена и може да се използва същата формула като в случая на плоски тела (равнини). Тогава $\Delta Q_{\text{получено}} = \Delta Q_{\text{кипене}}$, $\sigma(T_H^4 - T_L^4)4\pi r_L^2\Delta t = \lambda\Delta m = \lambda\rho_N^2\Delta V$. Следователно консумацията на течен азот $\frac{\Delta V}{\Delta t} = \frac{\sigma(T_H^4 - T_L^4)4\pi r_L^2}{\lambda\rho_N^2} = [1 \text{ т.}] = \frac{5,67\cdot10^{-8}\text{W}\cdot\text{m}^{-2}\cdot\text{K}^{-4}(300^4 - 77,4^4)\text{K}^4\cdot 400,12^2\text{m}^2}{2,01\cdot10^5\frac{1}{\text{kg}}\cdot 808\text{ kg}/\text{m}^3} = 3,54\cdot10^7\text{ m}^3/\text{s} = 1,27\text{ l/h}$. [1 т.] 

д) Получената топлина от околния криостат ще нагрява медното кълбо, 

$$\sigma(T_H^4 - T_L^4)4\pi r_L^2\Delta t = c(77,4\text{ K}). m.\Delta T = c(77,4\text{ K})\rho_{Cu}\frac{4}{3}\pi r_L^3\Delta T, \text{ откъдето}$$

$$c(77,4\text{ K}) = \frac{\sigma(T_H^4 - T_L^4)4\pi r_L^2\Delta t}{\frac{4}{3}\pi r_L^3\rho_{Cu}\Delta T} = \frac{3\sigma(T_H^4 - T_L^4)\Delta t}{r_L\rho_{Cu}\Delta T} = [1 \text{ т.}] =$$

$$\frac{3,5,67\cdot10^{-8}\text{W}\cdot\text{m}^{-2}\cdot\text{K}^{-4}(300^4 - 77,4^4)\text{K}^4\cdot 600\text{s}}{0,1\text{m}\cdot 8960\text{kg}\cdot\text{m}^{-3}\cdot 4,55\text{K}} \approx 202\text{ J/(kg.K)}. [1 т.]$$

е) При такава зависимост удобно е тя да се представи като $\frac{c(T)}{T} = a + b.T^2$. [0,5 т.] При променливи $x = T^2$ и $y = \frac{c(T)}{T}$ зависимостта ще е линейна, $y = a + b.x$. Наклонът на правата е равен на $b$, а свободният член е $a$. Допълваме таблицата с новите променливи: [0,5 т.] Чертаем графиката [1 т.] и от нея определяме графично коефициентите $a \approx 0,011 \text{ J.kg}^{-1}.\text{K}^{-2}$ [1 т.] и $b \approx 7,6\cdot10^{-4} \text{ J.kg}^{-1}.\text{K}^{-4}$. [1 т.] 

| T, K | c(T), J/kg.K | T2, K2 | c(T)/T, J.kg-1.K-2 |
| ---- | ------------ | ------ | ------------------ |
| 2,0  | 0,0278       | 4,0    | 0,0139             |
| 3,0  | 0,0530       | 9,0    | 0,0177             |
| 4,0  | 0,0916       | 16,0   | 0,0229             |
| 5,0  | 0,148        | 25,0   | 0,0297             |
| 6,0  | 0,228        | 36,0   | 0,0380             |
| 7,0  | 0,335        | 49,0   | 0,0479             |
| 8,0  | 0,474        | 64,0   | 0,0592             |
| 9,0  | 0,651        | 81,0   | 0,0724             |
| 10,0 | 0,873        | 100,0  | 0,0873             |

<div class="figure-caption">

Използвана литература (данни): G. K. White and S. J. Collocott, J. Phys. Chem. Ref. Data, 13, 1251 (1984).

</div>

