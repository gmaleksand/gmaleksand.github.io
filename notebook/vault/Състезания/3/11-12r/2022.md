**Задача 1. Теория на билиардните топки** 


а) След централния удар, на топката не й е предадена начална ъглова скорост и тя започва да се търкаля с хлъзгане. Единствената сила, която действа на топката е силата на триене $\vec{f}$, която има въртящ момент с големина $N = f R_0$ и е в посока протиположна на посоката на движение, както е показано на фиг. 1. 


 




<div class="figure-caption">

Фиг. 1

</div>

 


Реакцията на опората е $R = Mg$, а силата на триене е 


$f = kR = kMg. \qquad (1)$


От закона на Нютон за въртеливото движение имаме: 


$I\alpha = N. \qquad (2)$


Получаваме, че ъгловото ускорение е: 


$\alpha = \frac{N}{I} = \frac{kMgR_0}{2MR_0^2} = \frac{5kg}{2R_0}. \qquad (3)$


В такъв случай ъгловата скорост се увеличава според закона: 


$\omega(t) = \alpha t = \frac{5kgt}{2R_0}. \qquad (4)$


От друга страна, движението на центъра на масите е равнозакъснително. Намираме ускорението на центъра на масите от втория закон на Нютон: 


$f = Ma \qquad (5)$


Оттук получаваме за ускорението:

<--- Page Split --->


$a = \frac{f}{M} = \frac{kMg}{M} = kg. \qquad (6)$


Понеже силата на триене е в посока противоположна на посоката на движение,
движението е равнозакъснително и за закона на скоростта получаваме: 


$v(t) = v_0 - at = v_0 - kgt. \qquad (7)$


Скоростта на точката на допиране A с масата (вж. Фиг. 3) е: 


$v_x^{(A)}(t) = v(t) - \omega(t)R_0. \qquad (8)$


Билярдната топка започва да се търкаля без триене в момента $\tau_0$, когато $v_x^{(A)}(\tau_0) = 0$.
Оттук намираме уравнение за $\tau_0$: 


$v(\tau_0) = \omega(\tau_0)R_0. \qquad (9)$


Заместваме (4) и (7) в (9) и получаваме: 


$v_0 - kg\tau_0 = \frac{5kg\tau_0}{2}. \qquad (10)$


Оттук получаваме и $\tau_0$: 


$\tau_0 = \frac{2v_0}{7kg}. \qquad (11)$


Оттук за скоростта на топката в момент $\tau_0$ получаваме: 


$v(\tau_0) = v_0 - kg\tau_0 = \frac{5}{7}v_0 \qquad (12)$


Както се и очаква $v(\tau_0) < v_0$. 


[3 т.] 


б) Да разгледаме фиг. 2. 


 




<div class="figure-caption">

Фиг. 2

</div>


Нека силата, с която щеката удря топката, е $\vec{F}$. Ако считаме, че ударът е твърде кратък и времето за удара е $\Delta t$, то от втория закон на Нютон имаме: 


$F \Delta t = \Delta p = M v_0 - 0 = M v_0. \qquad (13)$


От друга страна въртящият момент на силата $F$ спрямо точка $O$ е очевидно 


$N_1 = FR_0 \sin \theta = Fh. \qquad (14)$


От закона на Нютон за въртеливото движение, за времето $\Delta t$ на удара имаме: 


$\frac{\Delta L}{\Delta t} = N_1, \qquad (15)$


където $\Delta L$ е изменението на ъгловия момент на билярдната топка. Тогава имаме 


$\Delta L = N_1 \Delta t = Fh \Delta t = Mhv_0. \qquad (16)$


За получаване на Ур. (16), използвахме (13). От друга страна 


$\Delta L = I \Delta \omega = I \omega_0 - 0 = I \omega_0. \qquad (17)$


Като сравним (16) и (17) получаваме началната ъглова скорост, придадена от щеката: 


$\omega_0 = \frac{Mhv_0}{I} = \frac{Mhv_0}{\frac{2}{5}MR_0^2} = \frac{5hv_0}{2R_0^2}. \qquad (18)$


В мига след удара, скоростта на точка $A$ е: 


$v_x^{(A)} = v_0 - \omega_0 R_0 = v_0 - \frac{5hv_0}{2R_0} = v_0 \left( 1 - \frac{5h}{2R_0} \right). \qquad (19)$


От условието $v_x^{(A)} = 0$ за търкаляне без хлъзгане, получаваме $h_0$: 


$h_0 = \frac{2}{5} R_0. \qquad (20) \qquad [3 \text{ т.}]$


в) Щом като $h > \frac{2}{5} R_0$ от Ур. (19) следва, че $v_x^{(A)} < 0$. Щом това е така, силата на триене е насочена по оста $x$, както е показано на фиг. 3:


 




<div class="figure-caption">

Фиг. 3

</div>

 


Отново имаме 


$f = kMg. \qquad (21)$


От втория закон на Нютон намираме ускорението на центъра на масите: 


$a = \frac{f}{M} = kg. \qquad (22)$


Центърът на масите се движи равноускорително и тогава за скоростта на центъра на масите имаме: 


$v(t) = v_0 + at = v_0 + kgt. \qquad (23)$


От закона за въртеливото движение получаваме ъгловото ускорение на топката: 


$\alpha = \frac{f}{I} \frac{R_0}{2} = \frac{kMgR_0}{2MR_0^2} = \frac{5kg}{2R_0}. \qquad (24)$


Въртеливото движение е равнозакъснително и закона за ъгловота скорост е: 


$\omega(t) = \omega_0 - \alpha t = \omega_0 - \frac{5kgt}{2R_0}. \qquad (25)$


От Ур. (18) имаме: 


$\omega(t) = \frac{5hv_0}{2R_0^2} - \frac{5kgt}{2R_0} = \frac{5}{2R_0} \left( \frac{hv_0}{R_0} - kgt \right). \qquad (26)$


Времето $\tau_1$, за което топката започва да се търкаля без хлъзгане, намираме от условието $v_x^A(\tau_1) = 0$, или което е все едно: 


$\omega(\tau_1)R_0 = v(\tau_1) \qquad (27)$


От Ур. (23) и (26), (27) се трансформира в:


$$\frac{5}{2} \left( \frac{hv_0}{R_0} - kg\tau_1 \right) = v_0 + kg\tau_1 \quad (28)$$


Оттук за $\tau_1$ се получава: 


$$\tau_1 = \frac{2v_0}{7gk} \left( \frac{5h}{2R_0} - 1 \right). \quad (29)$$


За скоростта на центъра на масите имаме: 


$$v(\tau_1) = v_0 + kg\tau_1 = \frac{5}{7}v_0 \left( 1 + \frac{h}{R_0} \right). \quad (30)$$


И понеже $h > \frac{2}{5}R_0$, то $v(\tau_1) > v_0$, както и се очаква. 


[4 т.] 


г) Щом като $h < \frac{2}{5}R_0$ от Ур. (19) следва, че $v_x^{(A)} > 0$. Тогава силата на триене $\vec{f}$ сочи обратно на оста $x$, както е показано на фиг. 4. 


 




<div class="figure-caption">

Фиг. 4

</div>

 


С изчисления подобни на тези от в) и като отчетем, че тук центърът на масите се движи
равнозакъснително, а въртеливото движение е равноускорително, получаваме: 


$$\tau_1 = \frac{2v_0}{7gk} \left( 1 - \frac{5h}{2R_0} \right). \quad (31)$$


А за скоростта на центъра на масите имаме: 


$$v(\tau_2) = \frac{5}{7}v_0 \left( 1 + \frac{h}{R_0} \right). \quad (32)$$


И понеже $h < \frac{2}{5}R_0$ получаваме, че $v(\tau_2) < v_0$, както и се очаква, като отчетем посоката на силата не триене $\vec{f}$. 


[4 т.]


д) При удар между двете топки, центърът на масите на движещата се топка (топка 1) се спира, а другата топка (топка 2) започва да се движи със същата скорост, каквато е имала топка 1 в мига преди удара. Обаче топка 1 (макар центърът на масите й да е спрял в мига на удара) продължава да се върти с ъглова скорост $\omega(t_0)$, където $t_0$ е моментът на удара. В случая, когато $h > h_0$, веднага след удара $v_x^{(A)} < 0$ и силата на триене в мига след удара има компонента $f_x > 0$ и центърът на масите на топка 1 се ускорява напред по оста $x$, докато топката започне да се търкаля без хлъзгане. 


Когато $0 < h < h_0$, при удар с друга топка (топка 2), центърът на масите на топка 1 също спира и отново в мига на удара $v_x^{(A)} < 0$ и силата на триене в мига на удара отново има компонента $f_x > 0$. Отново центърът на масите се ускорява напред, докато топката започне да се търкаля без хлъзгане. 


Когато $h < 0$, на топката е придобита начална ъглова скорост $\omega$, с посока обратна на другите два случая. Ако в мига на удара с друга топка, тази ъглова скорост остане в тази посока, то силата на триене в мига на удара има компонента $f_x < 0$ и топката се връща назад, докато не започне отново да се търкаля без хлъзгане. 


**Задача 2. Топлинна машина** 


**Част А. а)** От уравнението на политропиния процес имаме $P_3V_3^n = P_4V_4^n$. Като отчетем, че 


$$P_3 = 2P_1, \quad V_3 = 4V_1, \quad P_4 = P_1/2, \quad V_4 = 2V_1, \quad [0,5 \text{ т.}] $$


намираме 


$$2^{n+2} = 1 \quad \rightarrow \quad n = -2. \quad [0,5 \text{ т.}] $$


Тогава можем да запишем 


$$C = \frac{C_p - nC_v}{1 - n} = \frac{17}{6} R, \quad [1 \text{ т.}] $$


при което са отчетени $C_v = \frac{5}{2}R$ и $C_p = \frac{7}{2}R$. \quad [0,5 \text{ т.}] $


б) За да определим вида на цикъла, ще пресметнем извършената от газа работа 


$$W = Q_{\text{пол}} - Q_{\text{отд.}} \quad [1 \text{ т.}] $$


Газът получава топлина при изобарното разширение 1–2 и при изохорното нагряване 2 – 3, т. е. имаме 


$$$Q_{\text{пол}} = C_p(T_2 - T_1) + C_v(T_3 - T_2). \quad [1 \text{ т.}] $$$


Като отчетем уравннието на състояние $PV = RT$, намираме 


$$$RT_1 = P_1V_1, \quad RT_2 = 4P_1V_1, \quad RT_3 = 8P_1V_1, \quad RT_4 = P_1V_1, \quad [0,5 \text{ т.}] $$$


откъдето след заместване получаваме 


$$Q_{\text{пол}} = \frac{41}{2}P_1V_1. \quad [1 \text{ т.}] $$


Аналогично намираме 


$Q_{\text{отд}} = \left|C(T_4 - T_3) + RT_1 \ln\left(\frac{V_1}{2V_1}\right)\right| = \frac{119 + 6\ln 2}{6} PV_1. \quad [1 \text{ т.}]$


Тогава, извършената от газа работа, е 


$W = \frac{4 - 6\ln 2}{6} PV_1 = -0,026 PV_1. \quad [0,5 \text{ т.}]$


Отрицателният знак на работата, извършена от газа, означава, че външен източник извършва работа върху газа, а не газът върху околната среда, т. е. $A = -W > 0$. [0,5 т.] Следователно описаният цикъл е цикъл на хладилник (топлинна помпа). 


в) По определение имаме 


$\begin{align*} \varphi &= \frac{Q_{\text{пол}}}{A} = \frac{123}{6\ln 2 - 4} \approx 774, & [1 \text{ т.}] \\ \psi &= \frac{Q_{\text{отд}}}{A} = \frac{119 + 6\ln 2}{6\ln 2 - 4} \approx 775. & [1 \text{ т.}] \end{align*}$


Част Б. При зададени температура $T_1$ на нагревателя и $T_2$ на охладителя максимална работа извършва идеален топлинен двигател с КПД 


$\eta = 1 - \frac{T_2}{T_1}. \quad [0,5 \text{ т.}]$


Тогава извършената работа е 


$W_{\text{max}} = \eta Q_1, \quad [0,5 \text{ т.}]$


където $Q_1$ е полученото от работното вещество количество топлина. Тъй като за идеален двигател 


$\frac{Q_1}{T_1} = \frac{Q_2}{T_2} \quad \rightarrow \quad Q_1 = \frac{T_1}{T_2} Q_2, \quad [1 \text{ т.}]$


или 


$W_{\text{max}} = \left(\frac{T_1}{T_2} - 1\right) Q_2. \quad [0,5 \text{ т.}]$


Топлинният двигател ще работи, докато отдаденото от работното вещество количество топлина $Q_2$ не разтопи айсберга. За оценка ще изберем 


$Q_2 = \lambda \rho V, \quad T_1 = 293 \text{ K}, \quad T_2 = 273 \text{ K}, \quad [1 \text{ т.}]$


при което получаваме 


$W_{\text{max}} = \left(\frac{T_1}{T_2} - 1\right) \lambda \rho V \approx 2.10^{16} \text{ J}. \quad [1,5 \text{ т.}]$


[1,5 т.]



**Задача 3. Диелектрик в електростатично поле** 


а) От формулата за капацитет на плосък кондензатор имаме: 


$$ (1) \quad C_0 = \frac{\varepsilon \varepsilon_0 S}{d}. \qquad [1,0 \text{ т}] $$


Като вземем предвид, че $S = ab$, получаваме: 


$$ (2) \quad C_0 = \frac{\varepsilon \varepsilon_0 ab}{d} = [0,5 \text{ т}] $$


$$ = \frac{5 \cdot 8,85 \cdot 10^{-12} \text{ F/m} \cdot 2,0 \cdot 10^{-2} \text{ m} \cdot 1,0 \cdot 10^{-1} \text{ m}}{1,0 \cdot 10^{-3} \text{ m}} = 8,85 \cdot 10^{-12} \text{ F}. \qquad [0,5 \text{ т}] $$


б) Системата е еквивалентна на два успоредни кондензатора, както е показано на схемата – първият, пълен с диелектрик, и с площ на плочите $S_1 = (a - x)b$, а вторият – въздушен с площ на плочите $S_1 = xb$. Капацитетите на двата кондензатора са съответно: 


$$ (3) \quad C_1 = \frac{\varepsilon \varepsilon_0 (a - x)b}{d} \quad \text{и} \quad C_2 = \frac{\varepsilon_0 xb}{d} \qquad [1,0 \text{ т}] $$


Еквивалентният капацитет при успоредно свързване е: 


$$ (4) \quad C = C_1 + C_2 = C_0 - \frac{(\varepsilon - 1)\varepsilon_0 bx}{d} \qquad [1,0 \text{ т}] $$


в) В началото $x = 0$ и зарядът на положителната плоча на кондензатора е: 


$$ (5) \quad q_1 = C_0 U = \frac{\varepsilon \varepsilon_0 abU}{d}. \qquad [0,5 \text{ т}] $$


В момента, преди пластината да бъде извадена напълно, $x = a$ и зарядът на положителната плоча става: 


$$ (6) \quad q_2 = C(a)U = \frac{\varepsilon_0 abU}{d}. \qquad [0,5 \text{ т}] $$


Зарядът, минал през източника, е равен на промяната на заряда на кондензатора: 


$$ (7) \quad \Delta q = q_2 - q_1 = -\frac{(\varepsilon - 1)\varepsilon_0 abU}{d} \approx -7,1 \cdot 10^{-10} \text{ C}. \qquad [1,0 \text{ т}] $$


Знакът „минус” означава, че вътре в източника зарядът се пренася от положителния му полюс – към отрицателния му полюс, както е показано на фигурата. 


 




г) Потенциалната енергия на кондензатора в началния момент е: 


$$ (8) \quad W_1 = \frac{C_0 U^2}{2} = \frac{\varepsilon \varepsilon_0 ab U^2}{2d}, \quad [1,0 \text{ т}] $$


а след изваждането на пластинката – съответно: 


$$ (9) \quad W_2 = \frac{C(a) U^2}{2} = \frac{\varepsilon_0 ab U^2}{2d}, \quad [1,0 \text{ т}] $$


За да бъде извадена пластинката от кондензатора, върху нея трябва да действа външна сила със същата големина F като връщащата сила, но в противоположна посока. От закона за запазване на енергията следва, че промяната на електричната потенциална енергия на кондензатора при изваждането на диелектрика е: 


$$ (10) \quad W_2 - W_1 = Fa + \Delta qU, \quad [2,0 \text{ т}] $$


където Fa е работата на външната сила, $\Delta q$ е промяната на заряда на кондензатора, а $\Delta qU$ - съответната работа на електродвижещите сили в източника вследствие на миналия през него заряд. Като използваме израза (7) за преминалия заряд, получаваме: 


$$ (11) \quad -\frac{(\varepsilon - 1)\varepsilon_0 ab U^2}{2d} = Fa - \frac{(\varepsilon - 1)\varepsilon_0 ab U^2}{d}, $$


откъдето намираме големината на силата: 


$$ (12) \quad F = \frac{(\varepsilon - 1)\varepsilon_0 bU^2}{2d} \approx 1,8 \cdot 10^{-6} \text{ N}. \quad [1,0 \text{ т}] $$


г) Маслото се издига, докато електричната сила, „дърпаща” масления стълб нагоре в кондензатора, се уравновеси със силата на тежестта: 


$$ (13) \quad \frac{(\varepsilon - 1)\varepsilon_0 bU^2}{2d} = \rho bhdg. \quad [1,0 \text{ т}] $$


Оттук изразяваме височината на издигане на маслото: 


$$ (14) \quad h = \frac{(\varepsilon - 1)\varepsilon_0 U^2}{2\rho gd^2}. $$


Вижда се, че $h$ се увеличава с повишаване на приложеното напрежение. Напрежението може да нараства, докато в една от двете среди – въздух или масло, настъпи електричен пробив. Тъй като интензитетът на полето е еднакъв и в двете среди, електричен пробив ще настъпи първо във въздуха, който има по-малко поле на пробив. Следователно максималното напрежение е: 


$$ (15) \quad U_{\text{max}} = E_{\text{B}}d, \quad [1,0 \text{ т}] $$


а максималната височина на издигане на маслото съответно: 


$$ (16) \quad h_{\text{max}} = \frac{(\varepsilon - 1)\varepsilon_0 E_{\text{B}}^2}{2\rho g} \approx 6,8 \cdot 10^{-3} \text{ m} = 6,8 \text{ mm}. \quad [1,0 \text{ т}] $$


**Задача 4. “Воден” експеримент на Физо (Fizeau)** 


а) Нека последователните положения на едно тяло в двете системи са 1 и 2. Тогава 


$$ \Delta x' = x_2' - x_1' = \frac{x_2 - u t_2}{\sqrt{1 - \frac{u^2}{c^2}}} - \frac{x_1 - u t_1}{\sqrt{1 - \frac{u^2}{c^2}}} = \frac{\Delta x - u \Delta t}{\sqrt{1 - \frac{u^2}{c^2}}}. \text{ Аналогично} $$


$$ \Delta t' = t_2' - t_1' = \frac{t_2 - \frac{u x_2}{c^2}}{\sqrt{1 - \frac{u^2}{c^2}}} - \frac{t_1 - \frac{u x_1}{c^2}}{\sqrt{1 - \frac{u^2}{c^2}}} = \frac{\Delta t - \frac{u \Delta x}{c^2}}{\sqrt{1 - \frac{u^2}{c^2}}}.$$
Разделяйки първото на второто равенство, се получава
$$v' = \frac{\Delta x'}{\Delta t'} = \frac{\Delta x - u \Delta t}{\Delta t - \frac{u \Delta x}{c^2}} = \frac{v - u}{1 - \frac{uv}{c^2}}. \text{ (1) [3 т.]} $$


$ \text{б) Ако } $u \ll c$, \text{ то (1) може да се преобразува така: }
$$v' = \frac{v - u}{1 - \frac{uv}{c^2}} \approx (v - u) \left(1 + \frac{uv}{c^2}\right) = $$
$$ = v - u + \frac{uv^2}{c^2} - \frac{u^2 v}{c^2} \approx v - u + \frac{uv^2}{c^2} = v - u \left(1 - \frac{v^2}{c^2}\right). \text{ [3 т.]} $$


$$ \text{в) } n_+ = \frac{c}{v_+} = \frac{c}{v - u\left(1 - \frac{v^2}{c^2}\right)} = \frac{1}{\frac{v}{c} - \frac{u}{c}\left(1 - \frac{v^2}{c^2}\right)} = \frac{n}{1 - \frac{u}{c}\left(n - \frac{1}{n}\right)}. $$


$$ n_- = \frac{c}{v_-} = \frac{c}{v + u\left(1 - \frac{v^2}{c^2}\right)} = \frac{1}{\frac{v}{c} + \frac{u}{c}\left(1 - \frac{v^2}{c^2}\right)} = \frac{n}{1 + \frac{u}{c}\left(n - \frac{1}{n}\right)}. \text{ [2 т.]} $$


 


г) Разликата в оптичните пътища на двата лъча е 


$$ \Delta L = n_+ l - n_- l = \frac{n l}{1 - \frac{u}{c}\left(n - \frac{1}{n}\right)} - \frac{n l}{1 + \frac{u}{c}\left(n - \frac{1}{n}\right)} = $$


$$ = \frac{n l\left[1 + \frac{u}{c}\left(n - \frac{1}{n}\right) - \left(1 - \frac{u}{c}\left(n - \frac{1}{n}\right)\right)\right]}{1 - \left[\frac{u}{c}\left(n - \frac{1}{n}\right)\right]^2} = \frac{n l\left[\frac{2u}{c}\left(n - \frac{1}{n}\right)\right]}{1 - \left[\frac{u}{c}\left(n - \frac{1}{n}\right)\right]^2} \approx \frac{2lu}{c} \left(n^2 - 1\right).$$
Интерференчната картина ще се измести на $k$ максимума в сравнение със случая на неподвижна вода, когато $\Delta L = k\lambda$, следователно $\frac{2lu}{c} \left(n^2 - 1\right) = k\lambda$, откъдето $u = \frac{k\lambda c}{2l\left(n^2 - 1\right)}$. [4 т.]


д) Картината ще се измести в противоположна посока. [1 т.] 


$$\text{е) } u_1 = \frac{\lambda c}{2l(n^2 - 1)} = \frac{5,00 \cdot 10^{-7} \text{ m} \cdot 3,00 \cdot 10^8 \text{ m/s}}{2,1,50 \text{ m} \cdot (1,333^2 - 1)} \approx 64 \text{ m/s}.$$
(В историческия експеримент скоростта на водата е била по-малка и картината се е измествала на по-малко от един максимум). [2 т.]