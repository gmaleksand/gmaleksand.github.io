[[Състезания/3/7/2024|◂ 2024]] | [[Състезания/3/7/2025|условия]]

**Задача 1. Военна колона**

**а)** Когато охраняващият колоната полицейски автомобил се движи в дясната лента по-бавно от колоната със скорост $v_1$, то $v_1t_1 + d = ut_1$. \[0.5 т.]\ (1) Когато полицейският автомобил се движи в лявата лента по-бързо от колоната със скорост $v_2$, то $v_2t_2 - d = ut_2$. \[0.5 т.]\ (2) Ако съберем двете уравнения, $v_1t_1 + v_2t_2 = u(t_1 + t_2)$, \[0.5 т.]\ откъдето $u = \frac{v_1t_1 + v_2t_2}{t_1 + t_2}$. \[0.5 т.]\ (3)

**б)** Замествайки (3) в (1) (или в (2)), \[0.5 т.]\ $d = \frac{(v_2 - v_1)t_1t_2}{t_1 + t_2}$. \[1.5 т.]\ (4)

**в)** Ако полицейският автомобил е спрял в дясната лента, то интервалът от време $t_0$, през който камионите ще минават покрай него, е $t_0 = \frac{d}{u}$. \[0.5 т.]\ (5) Замествайки в (5) с получените формули (3) и (4), $t_0 = \frac{(v_2 - v_1)t_1t_2}{v_1t_1 + v_2t_2}$. \[1 т.]\ (6)

**г)** Използвайки уравнения (3), (4) и (5) и дадените стойности на $v_1, v_2, t_1$ и $t_2$, скоростта на колоната е $u = \frac{15 \frac{m}{s} \cdot 5,00 s + 45 \frac{m}{s} \cdot 2,50 s}{5,00 s + 2,50 s} =$ \[0.4 т.]\ $25,0 \text{ m/s} = 90,0 \text{ km/h}$. \[0.4 т.]\ Разстоянието между два последователни камиона е $d = \frac{(45 \frac{m}{s} - 15 \frac{m}{s}) \cdot 5,00 s \cdot 2,50 s}{5,00 s + 2,50 s} =$ \[0.4 т.]\ $50,0 \text{ m}$. \[0.4 т.]\ Интервалът от време $t_0 = \frac{50 \text{ m}}{25 \text{ m/s}} = 2,00 \text{ s}$. \[0.4 т.]\

**д)** Тъй като $v_3t_3 + ut_3 = d$, \[0.5 т.]\ то интервалът от време $t_3$, за което полицейският автомобил минава покрай два последователни камиона, движейки се в обратна посока, е $t_3 = \frac{d}{v_3 + u} =$ \[0.2 т.]\ $\frac{50,0 \text{ m}}{40 \frac{m}{s} + 25 \frac{m}{s}} =$ \[0.3 т.]\ $\frac{10}{13} \text{ s} \approx 0,769 \text{ s}$. \[0.5 т.]\

**е)** Колона от $N$ камиона е дълга $(N - 1)d$. Полицейският автомобил ще се размине с нея за време $t_4 = (N - 1)t_3$, \[0.3 т.]\ следователно $N = \frac{t_4}{t_3} + 1$. \[0.2 т.]\ След заместване $N = \frac{10 \text{ s}}{\frac{10}{13} \text{ s}} + 1 = 14$. \[0.5 т.]\



**Задача 2. Схема с резистори**

**а)** Схемата, преначертана по такъв начин, че да изглежда най-симетрична, е дадена вдясно. \[2 т.]\

**б)** Токът $I_{51}$ през резистора $R_5$ е нула. Това може да се докаже по следния начин. Нека допуснем, че токът $I_{51}$ е различен от нула и тече нагоре. Това означава, че токът $I_1$ (течащ през резистора $R_1$) е по-голям от $I_2$ (течащ през резистора $R_2$). Тъй като тези два резистора имат равни съпротивления, това означава, че напрежението $U_1$ (на резистора $R_1$) е по-голямо от напрежението $U_2$ (на резистора $R_2$) и ще е по-голямо от половината напрежение $U$ на батерията, $U_1 > U/2$. От друга страна токът $I_3$ (течащ през резистора $R_3$) е по-голям от $I_4$ (течащ през резистора $R_4$). Тъй като тези два резистора също имат равни съпротивления, това означава, че напрежението $U_4$ (на резистора $R_4$) е по-малко от напрежението $U_3$ (на резистора $R_3$) и $U_3 > U/2$. От това стигаме до извода, че $U = U_1 + U_5 + U_2 > U$, което е невъзможно и прави допускането невярно. Същите разсъждения може да повторим и ако допуснем, че токът $I_{51}$ е различен от нула и тече надолу. Отново ще стигнем до противоречие. Остава третата възможност, че този ток $I_{51} = 0$. \[2 т.]\

**в)** Мощността $P_1$, консумирана от схемата, е мощността, консумирана от 4-те резистора (през $R_5$ не тече ток). От схемата се вижда че $I_1 = I_2 = \frac{12V}{100 \Omega + 10 \Omega} = 0,6 \text{ A}$. \[0.5 т.]\ Също така $I_3 = I_4 = \frac{12V}{30 \Omega + 30 \Omega} = 0,2 \text{ A}$. \[0.5 т.]\ Тогава мощността $P_1 = I_1^2R_1 + I_2^2R_2 + I_3^2R_3 + I_4^2R_4 =$ \[0.5 т.]\ $9,6 \text{ W}$. \[0.5 т.]\

**г)** След премахването на резистора $R_1$ схемата изглежда, както е дадена на фигурата вдясно. Тъй като $R_5 + R_2 = R_3$, \[0.2 т.]\ то $I_{52} = I_2 = I_3$. \[0.3 т.]\ Тогава $I_4 = 2I_3$. \[0.3 т.]\ Можем да намерим тока $I_3$ от равенството $U = R_4 I_4 + R_3 I_3 = R_4 \cdot 2I_3 + R_3 I_3$, \[0.2 т.]\ откъдето $I_3 = \frac{U}{2R_4 + R_3} = \frac{12V}{60 \Omega + 30 \Omega} = \mathbf{[0.5 \text{ т.}]} \frac{4}{30} \text{ A}$. Така $I_{52} = \frac{4}{30} \text{ A} \approx 0,13 \text{ А}$. \[0.5 т.]\

**д)** Мощността $P_2$, консумирана от схемата, след премахването на резистора $R_1$ е $P = I_{52}^2 R_2 + I_{52}^2 R_5 + I_3^2 R_3 + I_4^2 R_4$, \[0.5 т.]\ което е $P_1 = I_{52}^2 (R_2 + R_5 + R_3 + 4R_4)$. \[0.5 т.]\ Заместваме с получената стойност от предното подусловие. $P_1 = \left( \frac{4}{30} \text{ A} \right)^2 \cdot (10 \Omega + 20 \Omega + 30 \Omega + 120 \Omega) = \mathbf{[0.5 \text{ т.}]} 3,2 \text{ W}$. \[0.5 т.]\



**Задача 3. Огледала (две независими подусловия)**

**а)** (виж чертежа) Построяват се $A_1$ и $B_1$, които са образи на източника на светлина отсечката $AB$, получени след отражение от огледало 1. \[1.5 т.]\ След това се построяват точките $A_2$ и $B_2$, които са образи на образа $A_1B_1$, получени след отражение от огледало 2. \[1.5 т.]\

**б)** (виж чертежа) Ако $A_1$ е образ на $A$ в огледало 1, то всяка точка от огледалото 1 се намира на равни разстояния от $A$ и $A_1$. Ако $A_2$ е образ на $A_1$ в огледало 2, то всяка точка от огледалото 2 се намира на равни разстояния от $A_1$ и $A_2$. Следователно пресечната точка $O$ на двете огледала е на едно и също разстояние от трите точки $A, A_1$ и $A_2$. Следователно $O$ лежи на правата, разполовяваща отсечката $AA_2$ и перпендикулярна на нея. Нека тази права е $m$, а пресечната точка е $M$. Същите разсъждения могат да се повторят и за точка $B$: Ако $B_1$ е образ на $B$ в огледало 1, то всяка точка от огледалото 1 се намира на равни разстояния от $B$ и $B_1$. Ако $B_2$ е образ на $B_1$ в огледало 2, то всяка точка от огледалото 2 се намира на равни разстояния от $B_1$ и $B_2$. Следователно пресечната точка $O$ на двете огледала е на едно и също разстояние от трите точки $B, B_1$ и $B_2$. Следователно $O$ лежи на правата, разполовяваща отсечката $BB_2$ и перпендикулярна на нея. Нека тази права е $n$, а пресечната точка е $N$. Тъй като $O$ трябва да лежи и на двете прави $m$ и $n$, то тя е пресечната им точка. \[2 т.]\

Построенията може да се направят в следната последователност:

1. Построяват се отсечката $AA_2$, средната ѝ точка $M$ и правата $m$. \[1 т.]\
2. Построяват се отсечката $BB_2$, средната ѝ точка $N$ и правата $n$. \[1 т.]\
3. През точка $O$, пресечната точка на правите $m$ и $n$ се построява права, успоредна на дългия ръб на листа. Това е огледалото 1. \[1 т.]\
4. Построява се образът $A_1B_1$ на $AB$, получен след отражение в огледалото 1. \[1 т.]\
5. Построяват се точките $K$ и $L$, съответно среди на на отсечките $A_1A_2$ и $B_1B_2$. През тези две точки минава огледалото 2. При правилен чертеж точка $O$ също ще лежи на него. \[1 т.]\