[[Състезания/2/10-12/2020|◂ 2020]] | [[Състезания/2/12/2021|условия]] | [[Състезания/2/12/2022| 2022 ▸]]

Ето текста от представения документ, възпроизведен точно:

***

**МИНИСТЕРСТВО НА ОБРАЗОВАНИЕТО И НАУКАТА**
**ОЛИМПИАДА ПО ФИЗИКА, ОБЛАСТЕН КРЪГ, 20 февруари 2021 г.**
**Решения на темата за 12. клас (шеста състезателна група)**

**Задача 1. Потъване**

а) На повърхността на водата тялото е в равновесие, следователно силата на тежестта му се уравновесява с действащата му Архимедова сила. Нека бележим целия обем на тялото с $V$, а обема на потопената му част с $V_п$. Тъй като $mg = \rho_B V_п g$ \[1 т.\] и $V = V_0 + \frac{m}{\rho}$ \[1 т.\], то $x = \frac{V_п}{V} = \frac{\frac{m}{\rho_B}}{V_0 + \frac{m}{\rho}}$. \[1 т.\]

б) Когато налягането нарасне с $\Delta p$, обемът на въздушната кухина в тялото ще се намали до $V_{\Delta p}$. Тъй като свиването е изотермно, то $p_0 V_0 = (p_0 + \Delta p)V_{\Delta p}$. \[1 т.\] Тъй като тогава тялото се потапя изцяло, то $x = \frac{\frac{m}{\rho_B}}{V_{\Delta p} + \frac{m}{\rho}} = 1$. \[1 т.\] Следователно $V_{\Delta p} = m \left( \frac{1}{\rho_B} - \frac{1}{\rho} \right)$ и $\Delta p = \frac{p_0 V_0}{V_{\Delta p}} - p_0 = p_0 \left( \frac{V_0}{V_{\Delta p}} - 1 \right) = p_0 \left( \frac{V_0}{m \left( \frac{1}{\rho_B} - \frac{1}{\rho} \right)} - 1 \right)$. \[1 т.\]

в) Ако тялото се потопи на дълбочина $H$, там налягането ще нарасне допълнително с $\rho_B gH$. Ако външното налягане се възстанови до $p_0$, то тялото (и въздушната кухина в него) ще бъде под налягане $p_0 + \rho_B gH$. Ако $\rho_B gH$ стане равно на $\Delta p$, на тази дълбочина тялото ще има неутрална плаваемост. На по-голяма дълбочина обемът на въздушната кухина ще намалее още, силата на тежестта ще стане по-голяма от Архимедовата сила и тялото ще потъва необратимо. \[1 т.\] Следователно $\rho_B gH = \Delta p$, откъдето $H = \frac{\Delta p}{\rho_B g} = \frac{p_0}{\rho_B g} \left( \frac{V_0}{m \left( \frac{1}{\rho_B} - \frac{1}{\rho} \right)} - 1 \right)$. \[1 т.\]

г) При дадените стойности $x = \frac{\frac{m}{\rho_B}}{V_0 + \frac{m}{\rho}} = \frac{1}{\rho_B \left( \frac{V_0}{m} + \frac{1}{\rho} \right)} = \frac{1}{10^3 \frac{kg}{m^3} \left( \frac{4 \cdot 10^{-6} m^3}{10^{-2} kg} + \frac{1}{1250 \frac{kg}{m^3}} \right)} = \frac{5}{6} \approx 0,83$. \[0,8 т.\], $\Delta p = p_0 \left( \frac{V_0}{m \left( \frac{1}{\rho_B} - \frac{1}{\rho} \right)} - 1 \right) = 10^5 Pa \left( \frac{4 \cdot 10^{-6} m^3}{10^{-2} kg \left( \frac{1}{1000 \frac{kg}{m^3}} - \frac{1}{1250 \frac{kg}{m^3}} \right)} - 1 \right) = 1,00 \cdot 10^5 Pa$. \[0,7 т.\],
$H = \frac{\Delta p}{\rho_B g} = \frac{1,00 \cdot 10^5 Pa}{1000 \frac{kg}{m^3} \cdot 10 \frac{m}{s^2}} = 10,0 m$. \[0,5 т.\]

**Задача 2. Оптика на атмосферата.**

а) Тъй като показателят на пречупване на вакуума е точно 1 (по определение), а показателят на пречупване на въздуха близо до земната повърхност е $n_0 = 1,000273$, то при навлизане на слънчев лъч в атмосферата, заради пречупването ъгълът на пречупване (мерен спрямо вертикалата) постоянно ще намалява. Това ще доведе до криволинейна траектория на лъча. Тъй като човешкото око проектира образа по направление на пристигащия лъч, Слънцето ще се наблюдава малко по-високо (спрямо хоризонта), отколкото е в действителност, т.е. ще се наблюдава и за кратко след като всъщност вече е под хоризонта. Тъй като това ще доведе до по-ранен изгрев и по-късен залез, продължителността на деня ще нарасне. \[2 т.\]
Примерна картинка: \[2 т.\]

*(Следва графика със Слънцето S и неговия видим образ S')*

б) Нека атмосферата е съставена от $N$ слоя с показатели на пречупване $n_i$. На границата на два съседни слоя от законите на Снелиус следва $\frac{\sin \alpha_k}{\sin \alpha_{k+1}} = \frac{n_{k+1}}{n_k}$. Тъй като това ще е вярно за всеки два съседни слоя, то за всички слоеве $\sin \alpha_i \cdot n_i = const$. Нека светлинен лъч идва от открития космос, хлъзгайки се (т.е. ъгълът на падане е 90°). Той ще достигне земната повърхност под ъгъл на падане $\beta$. Следователно източникът на този лъч ще се наблюдава повдигнат спрямо хоризонта на ъгъл $90° - \beta$. Тъй като $\sin 90° \cdot 1 = \sin \beta \cdot n_0$, то $\sin \beta = \frac{1}{n_0}$, $\sin \beta = \frac{1}{1,000273}$, $\beta \approx 88,66°$. Следователно удължаването на деня е $\Delta t = \frac{2(90° - \beta)}{360°} \cdot 24 \cdot 60 мин \approx 10,7 мин$. \[3 т.\]

в) Нека светлинен лъч пристига на земната повърхност хоризонтално. Тогава той се е пречупил на „границата“ на земната атмосфера на височина $h$ под ъгъл $\beta$. От образувания правоъгълен триъгълник с катет $R$ и хипотенуза $R + h$ следва, че $\sin \beta = \frac{R}{R+h}$. Тогава той е пристигнал до тази граница с ъгъл на падане $\alpha$, такъв че $\frac{\sin \alpha}{\sin \beta} = n_0$. Източникът на този лъч ще е повдигнат на ъгъл $\phi = \alpha - \beta$. Изчислявайки техните стойности $\beta \approx 87,137°$, $\alpha = 87,469°$, $\phi = 0,332°$, $\Delta t = \frac{2\phi}{360°} \cdot 24 \cdot 60 мин \approx 2,66 мин$. \[3 т.\]

**Задача 3. Еластичен удар. (две независими подзадачи)**

**Част 1.**
а) От закона за запазване на импулса следва, че $m_1 v_1 = m_1 u_1 + m_2 u_2$. (1) \[0,5 т.\] При идеално еластичен удар механичната енергия се запазва: $\frac{m_1 v_1^2}{2} = \frac{m_1 u_1^2}{2} + \frac{m_2 u_2^2}{2}$. (2) \[0,5 т.\] След изразяване на $u_1$ от (1) $u_1 = v_1 - \frac{m_2}{m_1} u_2$ (3) и заместване в (2) се получава $m_1 v_1^2 = m_1 (v_1 - \frac{m_2}{m_1} u_2)^2 + m_2 u_2^2$. (4) \[0,5 т.\] След опростяването на (4), $u_2 = \frac{2m_1 v_1}{m_1 + m_2}$. (5) \[1 т.\] След заместване в (3) $u_1 = \frac{m_1 - m_2}{m_1 + m_2} v_1$. (6) \[1 т.\]

б) При $m_1 \gg m_2$, $u_1 \approx v_1$ \[0,25 т.\] $u_2 \approx 2v_1$ \[0,25 т.\]. При $m_1 = m_2$, $u_1 = 0$ \[0,25 т.\] $u_2 = v_1$ \[0,25 т.\]. При $m_1 \ll m_2$, $u_1 \approx -v_1$ \[0,25 т.\] $u_2 \approx 0$ \[0,25 т.\].

**Част 2.**
в) Нека тялото с маса $M$ се удря със скорост $v$ в повърхността. При идеално еластичен удар то отскача със същата скорост нагоре. Така двете тела се удрят помежду си с еднаква по големина скорост $v$ (защото падат от една и съща височина), но с противоположни посоки. \[0,5 т.\] От закона за запазване на импулса следва, че $Mv - mv = Mu_M + mu_m$ (7) (за положителна посока е избрана посоката нагоре). \[0,5 т.\] При идеално еластичен удар механичната енергия се запазва: $\frac{Mv^2}{2} + \frac{mv^2}{2} = \frac{Mu_M^2}{2} + \frac{mu_m^2}{2}$. (8) \[0,5 т.\] Чрез директно заместване на едната неизвестна скорост от (7) в (8) се получава сравнително голям за рационализиране израз. В случая по-лесно може да се намерят неизвестните скорости, ако се използва симетрията на уравненията. (7) може да се представи във вида $M(v - u_M) = m(v + u_m)$ (9). (8) може да се представи във вида $M(v - u_M)(v + u_M) = m(v + u_m)(-v + u_m)$ (10). Замествайки (9) в (10), $u_M = 2v + u_m$ (11). Замествайки (11) в (9), $u_M = \frac{M - 3m}{M + m} v$ (12). \[0,75 т.\] Замествайки (12) в (11), $u_m = \frac{3M - m}{M + m} v$ (13). \[0,75 т.\]

г) От закона за запазване на механичната енергия следва, че при падане на тяло от височина $h$, $mgh = \frac{1}{2}mv^2$ (14), където $v$ е скоростта на достигане на повърхността. От (14) $v = \sqrt{2gh}$ (15). Следователно височината $H$, на която ще се издигне топчето с масата $m$, е $H = \frac{u_m^2}{2g} = \left( \frac{3M - m}{M + m} \right)^2 \frac{v^2}{2g} = \left( \frac{3M - m}{M + m} \right)^2 h$ (16). \[1 т.\]

д) В случая $M \gg m$, от (16) се получава $H \approx 9h$. \[1 т.\]