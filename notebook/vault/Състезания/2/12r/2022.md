[[Състезания/2/12/2021|◂ 2021]] | [[Състезания/2/12/2022|условия]] | [[Състезания/2/12/2023| 2023 ▸]]

**Задача 1. Топлинен двигател**

а) На $p,V –$ диаграмата (фиг. 1.1) е показан цикълът, по който работи топлинният двигател. (За всяка правилно начертана графика на процес по 0,5 т.) \[1,5 т.\]

*(Изображение на Фиг. 1.1: Графика на цикъл в p-V координати с процеси 1-2 (адиабата), 2-3 (изотерма) и 3-1 (изохора))*
**Фиг. 1.1**

б) Работното вещество има максимална температура $T_{max}$ в състояние 1. \[0,5 т.\]
Всички състояния от изотермата 2–3 имат температура $T_{min}$. \[1 т.\]

в) Максимален КПД има двигател, който работи по цикъл на Карно. Той включва изотермно разширение при $T = T_{max}$ \[0,5 т.\], адиабатно разширение \[0,5 т.\], изотермно свиване при $T = T_{min}$ \[0,5 т.\] и адиабатно свиване \[0,5 т.\]. Тогава КПД е
$$\eta_0 = 1 - \frac{T_{min}}{T_{max}}.$$ \[0,5 т.\]

г) По определение КПД на топлинен двигател е
$$\eta = 1 - \frac{Q_2}{Q_1},$$ \[0,5 т.\]
където $Q_1$ е полученото от работното вещество количество топлина за един цикъл, а $Q_2$ е отдаденото от работното вещество количество топлина за един цикъл. Газът получава топлина при изохорния процес, като
$$Q_1 = C_V(T_{max} - T_{min}),$$ \[0,5 т.\]
а отдава топлина при изотермното свиване. Тъй като при изотермния процес имаме $\Delta U = 0$ \[0,5 т.\], от първия принцип на термодинамиката следва
$$Q_2 = -A_{газ} = RT_{min} \ln \left( \frac{V_2}{V_1} \right),$$ \[0,5 т.\]
където $V_1$ е минималният обем на газа, а $V_2$ – максималният. От адиабатния процес имаме
$$T_{max} V_1^{\gamma-1} = T_{min} V_2^{\gamma-1},$$ \[0,5 т.\]
откъдето следва
$$\frac{V_2}{V_1} = \left( \frac{T_{max}}{T_{min}} \right)^{1/(\gamma-1)}.$$ \[0,5 т.\]

Тогава за КПД получаваме
$$\eta = 1 - \frac{Q_2}{Q_1} = 1 - \frac{R}{C_V(\gamma-1)} \frac{\ln\left( \frac{T_{max}}{T_{min}} \right)}{\frac{T_{max}}{T_{min}} - 1} = 1 - \frac{\ln \alpha}{\alpha - 1},$$ \[0,5 т.\]
тъй като
$$\frac{R}{C_V(\gamma-1)} = \frac{R}{C_V[(C_P/C_V)-1]} = \frac{R}{C_P-C_V} = 1.$$ \[0,5 т.\]

г) Числената стойност на КПД е
$$\eta = 1 - \frac{\ln \alpha}{\alpha - 1} = 1 - \frac{1}{2} \ln 3 \approx 0,45.$$ \[0,5 т.\]

---

**Задача 2. Процеси с идеален газ**

**Част А.** а) Разглеждаме въздуха в стаята като идеален газ. При понижаване на температурата от $T_1$ до $T_2 = T_1 - \Delta T$ масата на газа в стаята се променя с $\Delta m = m_2 - m_1$ \[0,5 т.\], тъй като налягането $P$ е постоянно и равно на атмосферното, както и обемът $V$ на въздуха в стаята \[0,5 т.\]. Като запишем уравнението на Клапейрон-Меделеев за началното и крайното състояние на въздуха, имаме:
(1) $PV = \frac{m_1}{\mu} RT_1, \quad PV = \frac{m_2}{\mu} RT_2,$ \[1 т.\]
и съответно получаваме:
$$\Delta m = \frac{\mu PV}{R} \left( \frac{1}{T_2} - \frac{1}{T_1} \right) = \frac{\mu PV}{RT_1(T_1 - \Delta T)} \Delta T.$$ \[1 т.\]

Като използваме стойностите на величините в SI, намираме:
$$\Delta m = \frac{0,029 \text{ kg/mol} \cdot 1,0 \cdot 10^5 \text{ Pa} \cdot 120 \text{ m}^3 \cdot 10 \text{ K}}{8,31 \text{ J/(mol.K)} \cdot 300 \text{ K} \cdot 290 \text{ K}} \approx 4,8 \text{ kg},$$ \[0,5 т.\]
т. е. масата на въздуха се е увеличила. \[0,5 т.\]

б) Вътрешната енергия на идеалния газ зависи само от температурата $T$ и масата $m$ и се дава с израза
$$U = \frac{m}{\mu} C_V T.$$ \[0,5 т.\]
Моларният топлинен капацитет $C_V = sR/2 = \text{const}$ (коефициентът $s = 5$ за въздуха, но в случая не е нужно учениците да посочват точната му стойност) \[0,5 т.\]. Като използваме уравнението на състояние и израза за $C_V$, за вътрешната енергия получаваме израза
$$U = \frac{s}{2} PV.$$ \[0,5 т.\]
Тъй като налягането $P$ и обемът $V$ на въздуха в стаята са постоянни, имаме $\Delta U = 0$, т.е. вътрешната енергия $U$ не се променя при описания процес. \[0,5 т.\]

**Част Б.** а) Броят молове въздух в началото е:
$n = \frac{PV}{RT},$ \[0,5 т.\]
а броят молекули съответно:
$N = N_A n = \frac{N_A PV}{RT} = \frac{PV}{k_B T}.$ \[0,5 т.\]
От получената връзка между брой молекули и налягане на въздуха в спътника се вижда, че когато налягането се понижи до $p_1 = p - \Delta p = 0,8p$, в спътника съответно ще останат:
$N_1 = \frac{0,8PV}{k_B T}$ \[0,5 т.\]
молекули. Следователно броят молекули, напуснали спътника, е:
$\Delta N = N - N_1 = \frac{0,2PV}{k_B T}.$ \[0,5 т.\]
За верен се приема и израз, в който вместо $k_B$ участва еквивалентното отношение $R/N_A$.
След като заместим с числените данни, намираме:
$\Delta N = \frac{0,2 \cdot 1,0 \cdot 10^5 \text{ Pa} \cdot 1,0 \text{ m}^3}{1,38 \cdot 10^{-23} \text{ J/K} \cdot 273 \text{ K}} \approx 5,3 \cdot 10^{24}.$ \[0,5 т.\]

б) Скоростта, с която изтича въздухът, е приблизително равна на средноквадратичната скорост на молекулите. При изтичане на въздуха температурата в спътника не се променя. Тъй като средноквадратичната скорост на молекулите:
$v_{с.к.} = \sqrt{\frac{3k_B T}{m}}$
зависи само от температурата, но не зависи от налягането, следва, че през цялото време молекулите излизат през отвора с приблизително еднаква скорост. \[0,5 т.\]
Като вземем предвид, че масата на една молекула е $m = \mu/N_A$ и използваме връзката: $R = k_B N_A$, получаваме:
$v_{с.к.} = \sqrt{\frac{3RT}{\mu}} = \sqrt{\frac{3 \cdot 8,3 \text{ J/(mol.K)} \cdot 273 \text{ K}}{0,029 \text{ kg/mol}}} \approx 480 \text{ m/s}.$ \[1 т.\]
Точката за крайния резултат се разделя на 0,5 т. за аналитичен израз и 0,5 т. за числен отговор. Численият отговор се приема за верен, ако при закръгляне към 10 m/s дава горния резултат.

---

**Задача 3. Движение на изкуствен спътник на Земята**

а) Нормалното ускорение на спътника е $a_n = \omega^2 R$ \[0,25 т.\], като $\omega = \omega_0 = 2\pi/T_0$ \[0,5 т.\]. Тук $T_0 = 24 \text{ h}$ е времето за едно завъртане. \[0,25 т.\] Силата на гравитационното привличане на спътника от Земята играе роля на центростремителна сила, под действие на която спътникът с маса $m$ се движи равномерно по окръжност, т. е. имаме
(1) $m \omega^2 R = G \frac{mM}{R^2},$ \[1 т.\]
където $M$ е масата на Земята. Тя може да бъде изразена чрез земното ускорение $g$ и радиуса $R_0$. Като приравним силата на тежестта на единица маса $g$ с гравитационната сила, която ѝ действа на повърхността на Земята $GM/R_0^2$ \[0,25 т.\], намираме
$GM = gR_0^2.$ \[1 т.\]
Тогава, като заместим в равенството (1), стигаме до израза
(2) $\frac{R}{R_0} = \left( \frac{g}{\omega^2 R_0} \right)^{1/3}.$ \[1 т.\]
Тъй като $\omega = \omega_0 = 2\pi/T_0$, намираме
$\frac{R}{R_0} = \left( \frac{g T_0^2}{4\pi^2 R_0} \right)^{1/3} \approx 6,6.$ \[1 т.\]

б) Ще въведем относителната по големина ъглова скорост $\Delta \omega = |\omega - \omega_0|$, която при $T = 2T_0$ удовлетворява равенството
$\Delta \omega = \frac{2\pi}{T} = \frac{\pi}{T_0}.$ \[1 т.\]
Тогава от равенството $|\omega - \omega_0| = \pi/T_0$, получаваме при $\omega > \omega_0$, $\omega = 3\pi/T_0$. \[1 т.\] Като използваме (2), намираме
$\frac{R}{R_0} = \left( \frac{g T_0^2}{9\pi^2 R_0} \right)^{1/3} \approx 5,0.$ \[1 т.\]
Аналогично при $\omega < \omega_0$, $\omega = \pi/T_0$. \[1 т.\] Тогава от (2) получаваме
$\frac{R}{R_0} = \left( \frac{g T_0^2}{\pi^2 R_0} \right)^{1/3} \approx 10,5.$ \[1 т.\]