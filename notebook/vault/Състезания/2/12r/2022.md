**Задача 1. Топлинен двигател** 

а) На $p, V$ – диаграмата (фиг. 1.1) е показан цикълът, по който работи топлинният двигател. (За всяка правилно начертана графика на процес по 0,5 т.) [1,5 т.] 

б) Работното вещество има максимална температура $T_{\text{max}}$ в състояние 1. [0,5 т.]
Всички състояния от изотермата 2–3 имат температура $T_{\text{min}}$. [1 т.] 

в) Максимален КПД има двигател, който работи по цикъл на Карно. Той включва изотермно разширение при $T = T_{\text{max}}$ [0,5 т.], адиабатно разширение [0,5 т.], изотермно свиване при $T = T_{\text{min}}$ [0,5 т.] и адиабатно свиване [0,5 т.]. Тогава КПД е 

$$ \eta_0 = 1 - \frac{T_{\text{min}}}{T_{\text{max}}}. \qquad [0,5 \text{ т.}] $$

г) По определение КПД на топлинен двигател е 

$$ \eta = 1 - \frac{Q_2}{Q_1}, \qquad [0,5 \text{ т.}] $$

където $Q_1$ е полученото от работното вещество количество топлина за един цикъл, а $Q_2$ е отдаденото от работното вещество количество топлина за един цикъл. Газът получава топлина при изохорния процес, като 

$$ Q_1 = C_V (T_{\text{max}} - T_{\text{min}}), \qquad [0,5 \text{ т.}] $$

а отдава топлина при изотермното свиване. Тъй като при изотермния процес имаме $\Delta U = 0$ [0,5 т.], от първия принцип на термодинамиката следва 

$$ Q_2 = -A_{\text{газ}} = RT_{\text{min}} \ln \left( \frac{V_2}{V_1} \right), \qquad [0,5 \text{ т.}] $$

където $V_1$ е минималният обем на газа, а $V_2$ – максималният. От адиабатния процес имаме 

$$ T_{\text{max}} V_1^{\gamma-1} = T_{\text{min}} V_2^{\gamma-1}, \qquad [0,5 \text{ т.}] $$

откъдето следва

$$ \frac{V_2}{V_1} = \left( \frac{T_{\text{max}}}{T_{\text{min}}} \right)^{1/(\gamma-1)}. \qquad [0,5 \text{ т.}] $$

Тогава за КПД получаваме 

$$ \eta = 1 - \frac{Q_2}{Q_1} = 1 - \frac{R}{C_V (\gamma-1)} \frac{\ln \left( \frac{T_{\text{max}}}{T_{\text{min}}} \right)}{\frac{T_{\text{max}}}{T_{\text{min}}} - 1} = 1 - \frac{\ln \alpha}{\alpha - 1}, \qquad [0,5 \text{ т.}] $$

тъй като 

$$ \frac{R}{C_V (\gamma-1)} = \frac{R}{C_V \left[ (C_P / C_V) - 1 \right]} = \frac{R}{C_P - C_V} = 1. \qquad [0,5 \text{ т.}] $$

г) Числената стойност на КПД е 

$$ \eta = 1 - \frac{\ln \alpha}{\alpha - 1} = 1 - \frac{1}{2} \ln 3 \approx 0,45. \qquad [0,5 \text{ т.}] $$

**Задача 2. Процеси с идеален газ** 

**Част А.** а) Разглеждаме въздуха в стаята като идеален газ. При понижаване на температурата от $T_1$ до $T_2 = T_1 - \Delta T$ масата на газа в стаята се променя с $\Delta m = m_2 - m_1$ [0,5 т.], тъй като налягането $P$ е постоянно и равно на атмосферното, както и обемът $V$ на въздуха в стаята [0,5 т.]. Като запишем уравнението на Клапейрон-Меделеев за началното и крайното състояние на въздуха, имаме: 

$$ (1) \quad PV = \frac{m_1}{\mu} RT_1, \quad PV = \frac{m_2}{\mu} RT_2, \qquad [1 \text{ т.}] $$

и съответно получаваме: 

$$ \Delta m = \frac{\mu PV}{R} \left( \frac{1}{T_2} - \frac{1}{T_1} \right) = \frac{\mu PV}{RT_1(T_1 - \Delta T)} \Delta T. \qquad [1 \text{ т.}] $$

Като използваме стойностите на величините в SI, намираме: 

$$ \Delta m = \frac{0,029 \text{ kg/mol} \cdot 1.0 \cdot 10^5 \text{ Pa} \cdot 120 \text{ m}^3 \cdot 10 \text{ K}}{8,31 \text{ J/(mol.K)} \cdot 300 \text{ K} \cdot 290 \text{ K}} \approx 4,8 \text{ kg}, \qquad [0,5 \text{ т.}] $$

т. е. масата на въздуха се е увеличила. 

\[0,5 т.\]

б) Вътрешната енергия на идеалния газ зависи само от температурата $T$ и масата $m$ и се дава с израза 

$$ U = \frac{m}{\mu} C_V T. \qquad [0,5 \text{ т.}] $$

Молярният топлинен капацитет $C_V = sR/2 = \text{const}$ (коефициентът $s = 5$ за въздуха, но в случая не е нужно учениците да посочват точната му стойност) [0,5 т.] Като използваме уравнението на състояние и израза за $C_V$, за вътрешната енергия получаваме израза 

$$ U = \frac{s}{2} PV. \qquad [0,5 \text{ т.}] $$

Тъй като налягането $P$ и обемът $V$ на въздуха в стаята са постоянни, имаме $\Delta U = 0$, т.е. вътрешната енергия $U$ не се променя при описания процес. [0,5 т.] 

**Част Б.** а) Броят молове въздух в началото е: 

$n = \frac{PV}{RT}, \qquad [0,5 \text{ т.}]$

а броят молекули съответно: 

$N = N_A n = \frac{N_A PV}{RT} = \frac{PV}{k_B T}. \qquad [0,5 \text{ т.}]$

От получената връзка между брой молекули и налягане на въздуха в спътника се вижда, че когато налягането се понижи до $p_1 = p - \Delta p = 0,8p$, в спътника съответно ще останат: 

$N_1 = \frac{0,8PV}{k_B T} \qquad [0,5 \text{ т.}]$

молекули. Следователно броят молекули, напуснали спътника, е: 

$\Delta N = N - N_1 = \frac{0,2PV}{k_B T}. \qquad [0,5 \text{ т.}]$

За верен се приема и израз, в който вместо $k_B$ участва еквивалентното отношение $R/N_A$. След като заместим с числените данни, намираме: 

$\Delta N = \frac{0,2 \cdot 1,0 \cdot 10^5 \text{ Pa} \cdot 1,0 \text{ m}^3}{1,38 \cdot 10^{-23} \text{ J/K} \cdot 273 \text{ K}} \approx 5,3 \cdot 10^{24}. \quad [0,5 \text{ т.}]$

б) Скоростта, с която изтича въздухът, е приблизително равна на средноквадратичната скорост на молекулите. При изтичане на въздуха температурата в спътника не се променя. Тъй като средноквдратичната скорост на молекулите: 

$v_{c.k.} = \sqrt{\frac{3k_B T}{m}}$

зависи само от температурата, но не зависи от налягането, следва, че през цялото време молекулите излизат през отвора с приблизително еднаква скорост. [0,5 т.] 

Като вземем предвид, че масата на една молекула е $m = \mu/N_A$ и използваме връзката: $R = k_B N_A$, получаваме: 

$v_{c.k.} = \sqrt{\frac{3RT}{\mu}} = \sqrt{\frac{3 \cdot 8,3 \text{ J/(mol.K)} \cdot 273 \text{ K}}{0,029 \text{ kg/mol}}} \approx 480 \text{ m/s}. \quad [1 \text{ т.}]$

Точката за крайния резултат се раздела на 0,5 т. за аналитичен израз и 0,5 т. за числен отговор. Численият отговор се приема за верен, ако при закръгляне към 10 m/s дава горния резултат.

**Задача 3. Движение на изкуствен спътник на Земята** 

a) Нормалното ускорение на спътника е $a_n = \omega^2 R$ [0,25 т.], като $\omega = \omega_0 = 2\pi/T_0$ [0,5 т.]. Тук $T_0 = 24$ h е времето за едно завъртане. [0,25 т.] Силата на гравитационното привличане на спътника от Земята играе роля на центростремителна сила, под действие на която спътникът с маса $m$ се движи равномерно по окръжност, 

т. е. имаме 

$$ (1) \quad m\omega^2 R = G \frac{mM}{R^2}, \qquad [1 \text{ т.}] $$

където $M$ е масата на Земята. Тя може да бъде изразена чрез земното ускорение $g$ и радиуса $R_0$. Като приравним силата на тежестта на единица маса $g$ с гравитационната сила, която ѝ действа на повърхността на Земята $GM/R_0^2$ [0,25 т.], намираме 

$$ GM = gR_0^2. \qquad [1 \text{ т.}] $$

Тогава, като заместим в равенството (1), стигаме до израза 

$$ (2) \quad \frac{R}{R_0} = \left( \frac{g}{\omega^2 R_0} \right)^{1/3}. \qquad [1 \text{ т.}] $$

Тъй като $\omega = \omega_0 = 2\pi/T_0$, намираме 

$$ \frac{R}{R_0} = \left( \frac{gT_0^2}{4\pi^2 R_0} \right)^{1/3} \approx 6.6. \qquad [1 \text{ т.}] $$

б) Ще въведем относителната по големина ъглова скорост $\Delta\omega = |\omega - \omega_0|$, която при $T = 2T_0$ удовлетворява равенството 

$$ \Delta\omega = \frac{2\pi}{T} = \frac{\pi}{T_0}. \qquad [1 \text{ т.}] $$

Тогава от равенството $|\omega - \omega_0|T_0 = \pi$, получаваме при $\omega > \omega_0$, $\omega = 3\pi/T_0$. [1 т.] Като използваме (2), намираме 

$$ \frac{R}{R_0} = \left( \frac{gT_0^2}{9\pi^2 R_0} \right)^{1/3} \approx 5.0. \qquad [1 \text{ т.}] $$

Аналогично при $\omega < \omega_0$, $\omega = \pi/T_0$. [1 т.] Тогава от (2) получаваме 

$$ \frac{R}{R_0} = \left( \frac{gT_0^2}{\pi^2 R_0} \right)^{1/3} \approx 10.5. \qquad [1 \text{ т.}] $$