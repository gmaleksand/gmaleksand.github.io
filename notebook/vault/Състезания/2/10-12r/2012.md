**Задача 1.** 


а) Трептенето на топчето по хоризонталната спица се извършва под действие на връщаща хоризонтална сила $F$. (0,5 т.) Електричната сила $F_{ел}$, с която заряда $Q$ действа на заряда $q$ може да се представи като векторна сума на две взаимоперпендикулярни сили – хоризонтална и вертикална. (0,5 т.) Вертикалната сила, силата на тежестта и реакцията на опората взаимно се компенсират. (0,5 т.) Хоризонталната сила играе роля на връщаща, когато зарядите се привличат, т.е. $Q = -q$. (0,5 т.) 


б) На фиг. 1 топчето с маса $m$ и заряд $q$ е отклонено от равновесното си положение на разстояние $x$. 

Връщащата сила $F = F_{ел} \sin \alpha$. (1 т.) Като отчетем, че 


$F_{ел} = \frac{kq^2}{l^2 + x^2}, \quad (1 т.) \quad \sin \alpha = \frac{x}{\sqrt{l^2 + x^2}}, \quad (1 т.)$


намираме 


$F = kq^2 \frac{x}{\left(l^2 + x^2\right)^{3/2}} \approx \frac{kq^2}{l^3} x, \quad (2 т.)$


тъй като $x \ll l$. Тогава силата $F$ се превръща в еластична (пропорционална на $x$) с коефициент на еластичност 


$k_{еф} = \frac{kq^2}{l^3}. \quad (1 т.)$


в) Периодът на трептене се дава с израза 


$T = 2\pi \sqrt{\frac{m}{k_{еф}}} = 2\pi \sqrt{\frac{ml^3}{kq^2}} \approx 0,63 \text{ s.} \quad (2 т.)$


**Задача 2.** 


a) От закона на Снелиус имаме 


$$ \frac{\sin \alpha_1}{\sin \beta_1} = \frac{n_2}{n_1}, \qquad (1 \text{ т.}) $$


където $\beta_1$ е ъгълът на пречупване. Тъй като сумата от ъгъла на отражение и ъгъла на пречупване е $\alpha_1 + \beta_1 = 90^\circ$, (0,5 т.) 


намираме $\sin \beta_1 = \cos \alpha_1 (0,5 \text{ т.})$, откъдето следва 


$$ \operatorname{tg} \alpha_1 = \frac{n_2}{n_1} \approx 0,90 \quad \alpha_1 \approx 42^\circ. \qquad (1 \text{ т.}) $$


Аналогично намираме 


$$ \operatorname{tg} \alpha_2 = \frac{n_1}{n_2} \approx 1,11 \quad \alpha_2 \approx 48^\circ. \qquad (1 \text{ т.}) $$


Окончателно получаваме $\alpha_2 - \alpha_1 \approx 6^\circ$. (1 т.) 


б) За да се наблюдава пълно вътрешно отражение на граничната равнина между двете стъклени пластинки светлинният лъч трябва да пада от страна на пластинката с показател на пречупване $n_1$ под ъгъл $\beta > \beta_{\text{кр}}$ (0,5 т.), като 


$$ \sin \beta_{\text{кр}} = \frac{n_2}{n_1}. \qquad (0,5 \text{ т.}) $$


Нека приемем, че светлинният лъч пада върху пластинката с показател на пречупване $n_1$ под ъгъл $\alpha$, който води до ъгъл на пречупване $\beta_{\text{кр}}$, при което 


$$ \frac{\sin \alpha}{\sin \beta_{\text{кр}}} = n_1. \qquad (1 \text{ т.}) $$


Пречупеният лъч пада под ъгъл $\beta_{\text{кр}}$ върху разделителната равнина между двете пластинки. Тогава имаме 


$$ \sin \alpha = n_2 > 1, \qquad (1 \text{ т.}) $$


което означава, че няма ъгъл на падане $\alpha$ върху пластинката с показател на пречупване $n_1$, който да доведе до ъгъл на падане върху разделителната равнина между двете стъклени пластинки равен на $\beta_{\text{кр}}$. (1 т.) Следователно, не е възможно да се наблюдава пълно вътрешно отражение. (1 т.) 


**Задача 3.** 


а) Мощността $P$ на лампата е енергията, която тя излъчва за единица време. 


Мощността може да бъде определена по закона на Стефан-Болцман 


$$ P = ES = \sigma T^4 S. \qquad (1 \text{ т.}) $$


Ще разглеждаме волфрамовата жичка като цилиндър с околна повърхнина 


$S = \pi dl$. Тогава намираме 


$$ P = \sigma T^4 \pi dl \approx 60 \text{ W}. \qquad (2 \text{ т.}) $$


б) От закона на Вин определяме дължината на вълната $\lambda$, при която излъчването на жичката има максимален интензитет 


$$ \lambda = \frac{b}{T} \approx 1,4 \mu\text{m} = 1400 \text{ nm}. \qquad (2 \text{ т.}) $$


в) Електрическата мощност при работно напрежение $U$ е


$P = \frac{U^2}{R} = \frac{U^2}{\rho l / S} \sim \frac{1}{l}, \qquad P_l \sim \frac{1}{l_l}, \qquad (2 т.)$


Откъдето намираме 


$l_1 = \frac{P}{P_1} l \approx 7 \text{ cm}, \quad (1 т.) \qquad T_1 = \left(\frac{P_1}{\sigma \pi l_1}\right)^{1/4} \approx 3300 \text{ K}. \qquad (2 т.)$