Задача 1. Равнопроменливи движения
Две тела с пренебрежими размери започват едновременно да се движат еднопосочно от една
и съща позиция. Първото тяло тръгва с начална скорост v10 = v0 , като се движи
равноускорително с ускорение a1 = a. Второто тяло има начална скорост v20 = 2v0 и се
движи равнозакъснително с големина на ускорението a2 = a/2. Скоростите на двете тела се
изравняват след време tизр = 6 s от началото на движението. Първото тяло настига второто
на разстояние sнаст = 180 m от първоначалната позиция на телата.
а) Намерете началната скорост v0 на първото тяло. На колко е равно ускорението a на
първото тяло?
б) Намерете максималната преднина (s2 - s1 )max , която придобива второто тяло, докато се
движи пред първото.
в) Определете пътя s1' , който изминава първото тяло, до момента, когато второто тяло спира
да се движи.

Задача 2. Свободно падане
Малка топка е пусната свободно да пада от покрива на небостъргач. След време t0 = 2 s
друга топка е пусната от прозорец на сградата, който се намира на разстояние sп = 80 m от
покрива. Може да използвате, че земното ускорение е g = 10 m/s2 . Съпротивлението на
въздуха да се пренебрегне.
а) Намерете времето t' след пускането на първата топка, при което двете топки се намират на
една и съща височина. На какво разстояние s' от покрива на небостъргача са топките в този
момент?
б) Какво е отношението v1' /v2' на скоростите на топките, когато са на една и съща височина?
в) Ако небостъргачът е висок H = 250 m, определете колко време $\Delta$t изминава между
моментите на падане на двете топки на земята.

Задача 3. Хлъзгащи се трупчета
 Две тежки трупчета с маси mл = 0,6 kg и mд = 0,4 kg са
 F g разположени плътно едно до друго върху хоризонтална
 mл mд повърхност, както е показано на фигурата вляво. Върху
 лявото трупче е приложена сила F = 2 N, насочена надясно,
 kл kд при което двете трупчета започват да се хлъзгат с ускорение
 a = 0,8 m/s2 . Трупчетата са направени от различни
материали, така че отношението на техните коефициенти на триене с повърхността е kл : kд =
2: 3. Използвайте, че земното ускорение е g = 10 m/s2 . Съпротивлението на въздуха може да
се пренебрегне.
а) Опишете и начертайте всички сили, които действат на двете трупчета.
б) Определете коефициента на триене kл за лявото трупче и коефициента на триене kд за
дясното трупче.
в) На колко е равна големината P на силите на натиск между трупчетата?
г) В един момент силата F престава да действа. Намерете големината на ускорението a', с
което ще се движат трупчетата в този случай.

 Всяка задача се оценява с максимален брой 10 точки.
