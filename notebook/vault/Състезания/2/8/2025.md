[[Състезания/2/8/2024|◂ 2024]] | [[Състезания/2/8r/2025|решения]]

**Задача 1.** Оградете верните отговори. Не е нужно да обяснявате защо сте избрали даден отговор. Някои от въпросите може да имат повече от един верен отговор. Където е необходимо приемете, че земното ускорение е $g = 9.8 \, \text{m/s}^2$. Съпротивлението на въздуха и силите на триене се пренебрегват. Всеки въпрос носи (1 т.). Ако е посочен и грешен отговор, не се дават точки. 

1.1. Топка е хвърлена вертикално нагоре с начална скорост $v$. Колко е ускорението на топката, когато скоростта ѝ стане нула, ако в този момент топката се намира на височина $h$. 

а) $a = 0$;
б) $a = g$;
в) $a > v^2/(2h)$;
г) $a < v^2/(2h)$; 

1.2. Двама ученика правят следния опит: единият държи линия вертикално за горния ѝ край, а другият държи разтворени палец и показалец на нивото на средата ѝ. Когато първият пусне линията, вторият трябва да я хване без да променя нивото на ръката си. Ако времето за реакция на втория ученик е 200 ms, коя линия (с дължина $L$) ще успее да хване: 

а) $L = 25 \, \text{cm}$;
б) $L = 30 \, \text{cm}$;
в) $L = 45 \, \text{cm}$;
г) $L = 50 \, \text{cm}$;

1.3. От самолет скачат двама парашутисти, които падат по един и същ начин. Ако ускорението им е постоянно и вторият парашутист скача няколко секунди след първия, кое от твърденията е вярно: 

а) разликата в скоростите на двамата парашутисти нараства; 

б) разликата в скоростите на двамата парашутисти е постоянна; 

в) разстоянието между двамата нараства; 

г) разстоянието между двамата намалява; 

1.4. Влизате в асансьор, в който има кантар. Стъпвате на кантара, за да се претеглите. Какво ще бъде показанието на кантара ако асансьорът започва да се движи нагоре с постоянно ускорение? 

а) ще намалява колкото по-нагоре се изкачваме; б) ще бъде по-малко; 

в) остава същото, както когато не се движи; 

г) ще бъде по-голямо; 

1.5. При движение на влак с постоянно ускорение механизмът свързващ два последователни вагона 

изпитва сили на опън. Как ще се изменят тези сили за вагоните, които се намират все по-далече от локомотива: 

а) ще намаляват; 

б) ще нарастват; 

в) няма да се променят; 

г) не може да кажем ако не знаем масата на вагоните; 

1.6. Човек е стъпил стабилно на скейтборд, който се намира върху хоризонтална платформа, която има колелца. Какво ще стане с човека ако бутнем платформата наляво? 

а) остава на същото място спрямо земята; 

б) остава на същото място спрямо платформата; 

в) ще се движи наляво спрямо платформата; 

г) ще се движи надясно спрямо платформата; 

1.7. В тънък вертикален цилиндър има несмесващи се течности. След достатъчно дълго време течностите ще се подредят така, че гледано отдолу нагоре намалява: 

а) плътността им; 

б) масата им; 

1.8. Кое топче се намира в устойчиво равновесие: 

 

1.9. Кое от твърденията е винаги вярно, когато говорим за образ формиран от събирателна леща? Образът е: 

а) умален; 

б) недействителен; 

1.10. Коя от комбинациите отговаря на подредбата на цветовете в спектъра на светлината: 

а) зелен, жълт, червен; 

б) червен, зелен, жълт; 

г) син, зелен, червен; 

След като оградите верните отговори препишете оградените букви в полета на таблицата по-долу. 

**Задача 2.** Тяло с маса $m_1$ е поставено върху хоризонтална равнина. Коефициентът на триене между тялото и равнината е $k$. Тялото е вързано за нишка, прекарана през две макари. За долната макара е хванато второ тяло с маса $m_2$, което може да се движи заедно с нея (виж фигурата). Всички свързващи нишки са неразтегливи, а масите им, както и тези на макарите са пренебрежимо малки. 

**2.1.** Направете чертеж и означете силите действащи на телата. Определете ускоренията на телата, ако $m_2$ се движи надолу. (8 т.) 

**2.2.** Определете силите на опън, с които нишките действат на двете тела. (1 т.) 

**2.3.** При какво отношение на масите $m_2/m_1$, $m_2$ ще се движи надолу. (1 т.) 

 

**Задача 3.** Алпинистът се катери по замръзнал водопад. На 40 метра под най-високата точка на водопада, алпинистът забива пикела(1), при което парче лед се откъсва и пада право надолу. Човекът чува как ледът се разбива в земята след $t \approx 3.8$ s. Приемете, че земното ускорение е $g = 10\ \mathrm{m/s^2}$, а скоростта на звука е $u = 324$ m/s. 

**3.1.** Колко е висок водопадът? (7 т.) 

**3.2.** Алпинистът се изкачва до най-високата точка на водопада и пуска парче лед. След колко време ще чуе леда да се разбива в земята? Колко е средната скорост на леда за времето на падането му? (3 т.)