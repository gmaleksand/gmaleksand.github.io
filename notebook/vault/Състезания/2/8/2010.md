Задача 1. Автомобил потегля от състояние на покой с постоянно ускорение a = 2 m/s2 и
се движи равноускорително, докато достигне скорост v1 = 16 m/s. След това автомобилът
продължава да се движи равномерно.
а) За колко време t1 автомобилът достига крайната си скорост? \[1 точка\]
б) Начертайте графика на скоростта на автомобила за първите 10 секунди от момента на
тръгването му. \[3 точки\]
 В момента, в който автомобилът потегля, на разстояние L0 = 100 m зад него се
намира автобус, движeщ се с постоянна скорост v2 = 10 m/s.
в) На какво разстояние L един от друг ще се намират автомобилът и автобусът след
време t = 10 s от момента на тръгването на автомобила? \[3 точки\]
г) На какво най-малко разстояние L2 се доближава автобусът до автомобила? \[3 точки\]


Задача 2. Дървено трупче е поставено върху хоризонтална маса. F (N) a (m/s2)
Върху трупчето чрез силомер се прилага в хоризонтална посока
сила F (Фиг. 2, а), чиято големина може да се променя. В 10 1
таблицата са дадени стойности на ускорението a на трупчето
при различни големини на силата F. 20 6


 Фиг. 2, а Фиг. 2, б
а) Изобразете на чертеж и назовете всички сили, които действат на трупчето.\[2 точки\]
б) Пресметнете големината на силата f на триене между трупчето и масата. \[3 точки\]
в) Пресметнете масата m на трупчето. \[2 точки\]
 Към първото трупче е закачено второ такова трупче, като силомерът дърпа
едновременно и двете трупчета (Фиг. 2, б).
г) Пречертайте таблицата от условието и запишете във втората колона ускорението, с
което ще се движат двете трупчета при дадените стойности на силата F. \[3 точки\]

Задача 3. Работник издига товар с маса m = 20 kg на височина h = 5 m,
като използва система от една подвижна и една неподвижна макара,
както е показано на фигурата.
а) Пресметнете минималната сила F, с която работникът трябва да
дърпа въжето надолу, за да повдигне товара от земята. \[2,5 точки\] F
б) Каква работа А извършва работникът, за да издигне товара на
 m
нужната височина, ако дърпа въжето със сила F. \[2,5 точки\]
в) При умерен физически труд човешките мускули работят с мощност
около P = 100 W. Най-много колко такива товара може да издигне работникът за време
t = 1 час, ако работи с тази мощност? \[5 точки\]
Приемете, че земното ускорение е g = 10 m/s2.
