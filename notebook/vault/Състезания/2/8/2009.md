Задача 1.

Колоездач изминава разстоянието между два града. Първата четвърт от
разстоянието той се спуска със скорост v1 = 30 km/h, втората четвърт се движи
хоризонтално със скорост v 2 = 20 km/h, а останалата половина от разстоянието се
изкачва със скорост v3 = 10 km/h.

а) Определете средната скорост на колоездача. \[ 5 т. \]

б) Определете разстоянието между двата града, ако цялото пътуване е
продължило 2 часа и 20 минути. \[ 2 т. \]

в) Колко време ще продължи обратното пътуване, ако първата половина от пътя
колоездачът изминава със скорост v 4 = 30 km/h, следващата четвърт със скорост
v5 = 20 km/h, а последната четвърт - със скорост v6 = 10 km/h. \[ 3 т. \]

Задача 2.
Спринтьорка след старта бяга равноускорително с ускорение a = 5 m/s2 докато
достигне скорост v = 10 m/s, след което пробягва останалата част от дистанцията
поддържайки тази скорост.

а) Определете разстоянието, което спринтьорката пробягва равноускорително.
\[ 2 т. \]

б) Определете времето, през което спринтьорката бяга равноускорително.\[ 1 т. \]

в) Определете времето, за което спринтьорката ще пробяга 100 m. Колко ще
бъде нейната средна скорост за това разстояние в km/h ? \[ 3 т. \]

г) Определете времената и средните скорости, когато спринтьорката се състезава
на 60 m и 200 m, като бяга по същия начин. \[ 4 т. \]

Задача 3.

Състезател с маса m = 70 kg скача от кула с височина h = 5 m във воден басейн.
Той потъва във водата на дълбочина s = 2 m, преди да изплува.

а) Колко е работата на силата на съпротивление на водата при потъването на
състезателя? \[ 4 т. \]

б) Колко е силата на съпротивление на водата при потъването. Накъде е
насочена тя? \[ 2 т. \]

в) С какво ускорение се движи състезателя при потъването си? \[ 1 т. \]

г) Колко е мощността на силата на съпротивление при потъването на
състезателя? \[ 3 т. \]

(Движението на състезателя във водата приемете за равнозакъснително. Плътността на
състезателя приемете равна на плътността на водата. Приемете земното ускорение
g =10 m/s2. Силата на съпротивление на въздуха се пренебрегва.)
