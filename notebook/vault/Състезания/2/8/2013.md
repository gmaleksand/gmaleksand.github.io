Задача 1. Равноускорително движение - 10 точки
 Тяло се движи равноускорително. За време t1 = 4 s от началото на наблюдението
на движението, то изминава разстояние s1 = 36 m, а в момента t2 = 6 s неговата скорост
е v2 = 15 m/s.

а) Намерете ускорението a на движение на тялото.

б) Какво разстояние s2 е изминало тялото за време t2?

Задача 2. Коефициент на триене - 10 точки

На фиг. 1 е показана установка за измерване на коефициента на триене k между тяло с
маса M = 3 kg и хоризонтална равнина. При спускането на тялото с маса m = 1 kg то
изминава разстояние s = 1,5 m за време t = 4 s. Нишката, която свързва телата, е
неразтеглива и тя действа на всяко едно от телата (m и M) с постоянна по големина сила
T. Земното ускорение е g $\approx$ 9,8 m/s 2 .

а) Напишете уравненията за всяко от телата, които
 следват от втория принцип на механиката.

б) С каква по големина сила на опън F тялото с
 маса m действа на нишката?

в) При измерването на k имате възможност да
 m използвате два вида съединителни нишки.
 Първата се къса при сила на опън F1 = 8 N, а
 s втората - при сила на опън F2 = 12 N. Могат ли да
 се използват и двете нишки в описания
 фиг. 1 експеримент? Обосновете отговора си.
 г) Намерете коефициента на триене k между
 тялото с маса M и хоризонталната равнина.

Задача 3. Отскачащо топче - 10 точки

Топче пада свободно от определена височина вертикално върху хоризонтална метална
плоча и след удар в нея отскача на височина, която е $\eta$ = 0,8 част от първоначалната.
Движението продължава, като височината на топчето след всеки удар намалява.

а) Каква част $\alpha$ от енергията си топчето губи след всеки удар?

б) Изразете височината на издигане на топчето след всеки удар чрез началната
височина h. След колко на брой удара n на топчето в плочата височината му на
издигане ще е по-малка от половината на началната височина h? За да обосновете
отговора си попълнете таблицата.

 h1 h2 h3 $\dots \dots \dots$ hn

в) Изразете скоростта на отскачане на топчето след всеки удар чрез скоростта v преди
първия удар. След колко на брой удара k на топчето в плочата скоростта му на
отскачане ще е по-малка от половината на скоростта му v преди първия удар? За да
обосновете отговора си попълнете таблицата.

 v1 v2 v3 $\dots \dots \dots$ vk


Начертайте таблиците във Вашата писмена работа и ги попълнете!
