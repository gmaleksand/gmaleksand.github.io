[[Състезания/2/8/2010|◂ 2010]] | [[Състезания/2/8r/2011|решения]] | [[Състезания/2/8/2012| 2012 ▸]]

ЗАДАЧА 1. Движение в мъгла. - 10 точки

Лек автомобил при начална скорост 90 km/h има спирачен път 50 m.

а) За колко време спира автомобила и с какво ускорение се движи по време на
спирането?

Същият автомобил се движи в мъгла. Изведнъж забелязва на разстояние L = 32 m пред
себе си камион, движещ се бавно с постоянна скорост vК = 36 km/h. За да избегне удара,
лекият автомобил веднага започва да спира.

б) Каква е максималната скорост vAmax на автомобила, при която той няма да удари
камиона?

в) Нека автомобилът се движи с превишена скорост vA1 = 126 km/h. Ще удари ли
камиона? Ако да - след колко секунди? Ако не - какво ще е минималното разстояние
между автомобила и камиона?

г) Нека автомобилът се движи със скорост vA2 = 90 km/h. Ще удари ли камиона? Ако да - след колко секунди? Ако не - какво ще е минималното разстояние между автомобила
и камиона?

ЗАДАЧА 2. Скиор. - 10 точки

Ски-писта се състои от две части. Първата й част е с постоянен наклон, с дължина
s = 50 m и разлика във височините на долния и горния й край h = 30 m. Втората част е
хоризонтална. Скиор се спуска от горния й край с нулева начална скорост. Той достига
началото на хоризонталната част със скорост v1 = 20 m/s. След като преминава дължина
l = 60 m от хоризонталната част, неговата скорост намалява до v2 = 10 m/s. Намерете:

а) силата на триене F1, която действа на скиора, докато се спуска.

б) силата на триене F2, която действа на скиора, докато се движи по хоризонталната
част.

в) разстоянието L, което ще измине скиора по хоризонталната част, докато спре.

г) С каква сила F ски-влекът ще дърпа скиора нагоре по пистата, ако предположим, че
тази сила е успоредна на наклонената част на пистата?

Масата на скиора е m = 60 kg. Земното ускорение е g = 10 m/s2.

ЗАДАЧА 3. Хлъзгащи се трупчета. - 10 точки

На хоризонтална повърхност е поставено трупчето 1 с маса m = 0,5 kg (фиг. 3 (а) -
повърхността е успоредна на равнината на чертежа). Трупчето е закрепено с нишката
АВ към оста на подвижна макара. Около макарата е прехвърлена нишката CD. Краят D
на нишката е закрепен неподвижно, а краят С е свободен.

а) Към края С е приложена хоризонтална сила, чиято големина бавно се увеличава.
Когато големината на силата стане F1 = 10 N, трупчето започва да се хлъзга. Колко е
силата f на триене между трупчето и равнината?

б) Към края С на нишката е прикрепено трупче 2 от същия материал и със същата маса
като трупчето 1 (фиг. 3 (б)). Каква минимална сила F2 трябва да бъде приложена върху
трупчето 2 така, че трупчетата да започнат да се хлъзгат?

в) Външна сила е приложена върху трупчето 1, както е показано на фиг. 3 (в). Колко е
минималната стойност F3 на тази сила , при която трупчетата ще започнат да се хлъзгат.

г) Колко е общата кинетична енергия на двете трупчета, ако трупчето 1 се хлъзга наляво
с постоянна скорост v1 = 2 m/s?


 C F1 C F2
 2
 A B A B
 B
 1 1
 D D
 (а) (б)

 F3 C
 2
 A B
 B Фиг. 3
 1
 D
 (в)



 2
