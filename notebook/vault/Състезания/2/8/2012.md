[[Състезания/2/8/2011|◂ 2011]] | [[Състезания/2/8r/2012|решения]] | [[Състезания/2/8/2013| 2013 ▸]]

Задача 1. Движение на асансьор. - 10 точки

Асансьор се придвижва от първия до седмия етаж за време t1-7 = 20 s, а от първия до
тринадесетия етаж - за време t1-13 = 38 s. Височината на един етаж е d = 3 m. Може да се
приеме, че при тръгване и спиране асансьорът се движи с едно и също по големина
ускорение a за време tуск, а през останалото време се движи с постоянна скорост vmax.
Разстоянието, което асансьорът изминава от покой, докато достигне максималната си
скорост, е h = 1 m. Изчислете:

а) големината на максималната скорост vmax

б) ускорението a

в) интервалът време tуск

г) времето t1-10, за което асансьорът се придвижва от първия до десетия етаж

Задача 2. Тегло в асансьор. - 10 точки

Ученик решил да се претегли в движещ се асансьор. Може да се приеме, че при
тръгване и спиране (без значение нагоре или надолу) асансьорът се движи с едно и също
по големина ускорение a, а през останалото време се движи с постоянна скорост vmax.
Ученикът забелязал, че при тръгване и спиране нагоре или надолу, везната (кантарчето)
показва или 76 kg, или 84 kg. Земното ускорение е g = 10 m/s2.

а) Опишете какви стойности показва везната в четирите ситуации - тръгване нагоре,
тръгване надолу, спиране нагоре, спиране надолу.

б) Каква стойност ще показва везната, когато асансьорът се движи с постоянна скорост
vmax?

в) Изчислетe стойността на ускорението a.

г) Каква е стойността на силата на тежестта на ученика?

Задача 3. Сила на триене. - 10 точки

Тяло с маса m = 100 g се движи с триене нагоре по наклонена равнина от точка A с
начална скорост v0 = 30 cm/s. Тялото спира в точка B, с h = 40 cm по-голяма височина от
точка А, след което тръгва надолу и преминава през точка A със скорост v1 = 10 cm/s.

а) Изчислете работата Aтр, която извършва силата на триене от т. А до т. В.

б) С каква скорост v2 тялото ще се движи в т. С, намираща се на h = 40 cm по-малка
височина от т. А?

в) Ако наклонената равнина сключва ъгъл $\alpha$ = 30o с хоризонта, изчислете силата на
триене Fтр, действаща на тялото.