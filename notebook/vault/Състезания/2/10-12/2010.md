ЗАДАЧА 1. Стъклено полукълбо с радиус R и показател на пречупване n = 2 , когато е
поставено с плоската си част върху книга, може да бъде използвано като лупа (буквите се
виждат увеличени). Но за сметка на това не се виждат всички букви.
а) Определете видимото и невидимо поле (част) от плоското дъно на полукълбото, когато се
гледа отгоре. \[4 т.\]
б) Къде ще се намира образът? Покажете, че увеличението (отношението на размерите на
образа и обекта) за малки обекти, близо до оста на полусферата, е пропорционално на n.\[3 т.\]
в) На стъклото е присъща дисперсия (зависимост на показателят на пречупване от дължината
на вълната). Нека предположим, че наблюдаваме под полусферата две еднакви по размер и
шрифт букви, но с различни цветове - синя и червена. Коя от тях ще изглежда по-голяма?
\[3т.\]

ЗАДАЧА 2. Върху дифракционна решетка с 5000 ивици на всеки сантиметър дължина от
решетката, пада перпендикулярно светлина с дължина на вълната във въздух $\lambda$ = 600 nm.
а) Колко дифракционни максимума ще се наблюдават? \[5 т.\]
б) Нека потопим дифракционната решетка във вода (показател на пречупване n = 4/3).
Решетката е осветена със същата светлина, която обаче преминава от въздух във вода преди
да се разсее от дифракционната решетка. Колко максимума ще се наблюдават в този случай?
\[2 т.\]
в) Освен дифракционни решетки на преминала светлина съществуват и такива на отразена
светлина (формулата за дифракционна решетка остава същата). Нека имаме такава решетка с
5000 отразяващи ивици на сантиметър. Решетката е разположена във вода успоредно на
разделителната повърхност вода - въздух и се осветява от страна на въздуха със светлина с
дължина на вълната 600 nm във въздух. Колко дифракционни максимума ще се наблюдават
във въздуха в този случай? \[3 т.\]


ЗАДАЧА 3. При поглъщане и излъчване на електромагнитно лъчение, лек автомобил с площ
на повърхността си S = 24 m2, може да бъде разглеждан като абсолютно черно тяло.
а) Нека автомобилът е паркиран на сянка при температура t = 270 C на околният въздух.
Колко е мощността на топлинно излъчване на автомобила ? \[3 т.\]
б) Нека автомобилът е паркиран на слънце при същата температура на въздуха, като
осветената от слънцето повърхност (с площ S1 = 6 m2) поглъща напълно слънчевата енергия
която пада върху нея (с интензитет I = 920 W.m-2). Колко ще бъде в този случай мощността
на топлинното излъчване на автомобила (ако цялата повърхност на автомобила има една и
съща температура)? \[4 т.\]
в) Определете температурата, до която ще се нагрее автомобилът, когато е паркиран на
слънце. \[2 т.\]
г) Определете дължината на вълната, съответстваща на максимума на спектъра на излъчване,
за паркирания на слънце автомобил. \[1 т.\]

(необходими константи $\sigma$ = 5,67.10-8 W/(m2.K4) и константа на Вин b = 2,9.10-3 m.K)
