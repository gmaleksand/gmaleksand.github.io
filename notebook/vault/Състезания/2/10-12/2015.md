[[Състезания/2/10-12/2014|◂ 2014]] | [[Състезания/2/10-12r/2015|решения]] | [[Състезания/2/10-12/2016| 2016 ▸]]

Задача 1. Къде се вижда камъчето? (две независими подзадачи)

А. На дъното на басейн с дълбочина h се намира малко камъче. Наблюдавате камъчето
надвесени над басейна точно над него. На каква дълбочина h1 ще ви се струва, че се
намира камъчето? \[4 т.\] Изчислете h1, ако h = 1 m, а показателят на пречупване на водата
е n = 1,33. \[1 т.\]

Б. На дъното на басейн, запълнен с две несмесващи се течности, съответно с дебелини h2
(горен слой) и h3 (долен слой) и показатели на пречупване n2 и n3, се намира малко
камъче. Наблюдавате камъчето надвесени над басейна точно над него. На каква
дълбочина h4 ще ви се струва, че се намира камъчето? \[4 т.\] Изчислете h4, ако h2 = 0,4 m,
h3 = 0,6 m, n2 = 1,33 и n3 = 1,50. \[1 т.\]

Показателят на пречупване на въздуха е n0 = 1,00.

Полезна математика:
sin $\alpha \approx$ tan $\alpha$; при $\alpha \ll$ 1, ако $\alpha$ се измерва в радиани

Задача 2. Врата на хладилник.

Вътрешността на хладилник с обем V = 300 литра има форма на правоъгълен
паралелепипед с дълбочина d = 50 cm. В нея се поддържа температура tхл = 2 оС, а
температурата в стаята е tст = 27 оС. Атмосферното налягане в стаята е p0 = 1,00.105 Pa.
Дебелината на стените на хладилника се пренебрегва. Вратата на хладилника се държи
отворена, докато температурата на въздуха вътре се изравни със стайната. След това
бързо се затваря.

а) Ако приемете, че вътрешността на хладилника е идеално уплътнена
(херметизирана и няма обмен с въздуха в стаята), колко е налягането p1 на въздуха вътре,
след като той се охлади отново до температура tхл? \[1.5 т.\]

б) Каква е резултантната сила Fвр, действаща на вратата на хладилника? \[1.5 т.\]

в) Къде е приложната точка на силата Fвр? \[1 т.\]

г) Ако вратата на хладилника се отваря около ос, минаваща през единия ръб на
вратата, а дръжката на вратата е на срещуположния ръб, с каква сила Fотв можем да
отворим отново вратата на хладилника? \[1 т.\]

д) Ако изчислената стойност на силата Fотв ви се струва нереалистична, посочете
две причини, които в реалната ситуация определят нейната стойност. \[1 т.\]

е) Ако плътността на въздуха в стаята е $\rho$ст = 1,16 kg/m3 и неговият специфичен
топлинен капацитет е c = 720 J/kg.K, изчислете количеството топлина Qохл, което трябва
да се отнеме от топлия въздух, за да се охлади той след затварянето на вратата на
хладилника отново до температура tхл? \[2 т.\]

ж) Ако електрическата енергия E, която е необходима за да се охлади въздухът в
 T
хладилника, се дава с формулата E = Qохл (Tст - 1) и цената й е 20 ст/kWh, колко
 хл
стотинки струва всяко едно отваряне на хладилника? \[2 т.\]

Задача 3. Схема с диоди и резистори.

Дадена е следната електрическа схема, съдържаща 5 диода и 6 резистора. Когато диодите
са отпушени, съпротивлението им е пренебрежимо малко. Двата проводника в т. C
минават един над друг и не се допират. Всички резистори имат едно и също
електрическо съпротивление R.

![](Resources/2015_2.svg)

 а) Посочете кои диоди са отпушени и кои - запушени, когато към схемата се свързва източник напрежение по начина А. \[2 т.\]

б) Посочете кои диоди са отпушени и кои - запушени, когато към схемата се свързва източник напрежение по начина B. \[2 т.\]

в) Изчислете какъв електричен ток протича през източника на напрежение с големина на електродвижещото напрежение E при двата начина на свързване. \[6 т.\]