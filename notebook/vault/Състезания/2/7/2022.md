Полезни величини, които може да се използват във всички задачи по-долу :
плътност на чугуна - $\rho$ч = 7200 kg/m3 ; плътност на водата - $\rho$в = 1000 kg/m3 ;
приемете, че g = 10 N/kg.

Задача 1. Блокче алуминий с формата на паралелепипед има маса m = 162 g.
В зависимост от това, на коя стена се постави върху хоризонтална повърхност,
то оказва налягане, съответно: p1 = 810 Pa, p2 = 1080 Pa и p3 = 1350 Pa, върху
повърхността.
1.1. Определете колко сантиметра е дължината на всеки от ръбовете на паралеле-
пипеда. (4 т.)
1.2. Определете плътността на алуминия. (2 т.)
1.3. Какво налягане оказва върху повърхността чугунен цилиндър с обем и висо-
чина като на паралелепипеда? (2 т.)

 Указание: за височина на паралелепипеда използвайте най-дългия му ръб.

Задача 2. На фигурата по-долу е показан експеримент, демонстриращ изтласква-
ща сила, която действа на тяло потопено в течност. Цилиндър с обем V се закача

 силомер



 празен
 съд
 чаша с
 преливник


 цилиндър

 А. Б. В.

под празен съд, след което и двете тела се връзват към силомер, както е показано
на фиг. A. Цилиндърът се потапя в чаша, която има малка тръбичка (преливник)
през която водата от чашата може да изтече в друг съд. Първоначално чашата се
пълни с вода до нивото на преливника, така че когато потопим цилиндъра в нея,
част от водата в чашата се излива, а показанията на силомера се променят (фиг.
Б.). Ако напълним излятата вода в празния съд над тялото (фиг. В) показанията

 стр. 1 от 2
на силомера ще са същите, като на фиг. А. Цилиндърът има плътност по-голяма
от тази на водата.
2.1. Как и с колко се променя показанието на силомера на фиг. Б? (3 т.)
2.2. Изразете изтласкващата сила, която действа на цилиндъра, чрез известните
от условието на задачата величини. (4 т.)
2.3. Ще се промени ли горната формула, ако се използва цилиндър с плътност
по-малка от тази на водата? Обосновете отговора си. (3 т.)

Задача 3. Група пингвини се намират на брега на малък залив (т. A от фигурата).
Един по един пингвините започват да плу-
ват от т. A към т. B с постоянна скорост
v. Към точка B се движат парчета лед
със скорост vлед = 1 m/s. Когато първи-
ят пингвин започва да плува към т. B,
 B C
най-близкото парче лед се намира в т. C.
Когато първия лед стигне в т. B пингви-
ните няма да могат да излязат от залива.
Ако AB = 150 m и CB = 100 m и все-
ки пингвин тръгва време tи = 10 s след
предния, да се определи:
3.1. Колко пингвина ще излязат от залива A
ако плуват със скорост v = 9 km/h ? (5 т.)
3.2. С каква минимална скорост vmin трябва да плуват пингвините, за да излязат
всичките девет? (5 т.)



 стр. 2 от 2
