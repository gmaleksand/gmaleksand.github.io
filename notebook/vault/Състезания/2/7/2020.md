[[Състезания/2/7/2019|◂ 2019]] | [[Състезания/2/7r/2020|решения]] | [[Състезания/2/7/2021| 2021 ▸]]

Задача 1. Подходящи думи
В по-долната таблица са дадени две групи думи: вляво - колона с предмети и явления, а
вдясно - колона с физични понятия. Всеки ред от първата колона е обозначен с число, а
от втората колона - с буква. Огледайте думите от двете групи и решете кои двойки
редове (по един от всяка колона) си подхождат най-много (могат да са свързани
логически). Отговорите си представете така (пример!): 1к, 2и, 3з, 4ж, 5е, 6д, 7г, 8в, 9б,
10а. \[10 т.\]

1 лунно затъмнение изтласкваща сила а
2 барометър постоянен магнит б
3 клещи новолуние в
4 роса проводник г
5 магнетит (желязна руда) изолатор д
6 злато дифузия е
7 лед във вода пълнолуние ж
8 ебонит налягане з
9 кафе с мляко кондензация и
10 слънчево затъмнение лост к

Задача 2. Спътници.
Планета има радиус R = 6400 km и се завърта около оста си за време T1 = 24 часа.
Спътник обикаля около планетата по окръжност, лежаща в равнина, в която лежи и
екватора на планетата. Радиусът r1 на орбитата на спътника е такъв, че той прави една
обиколка около планетата също за 24 часа. Спътникът и планетата се въртят в една и
съща посока.

а) Как ще изглежда движението на този спътник за наблюдател от повърхността на
планетата? \[1 т.\]

б) Ако скоростта на този спътник е v1 = 3,14 km/s, колко километра e радиусът r1?
\[2 т.\]

в) Забележително свойство на спътниците, обикалящи около една и съща планета по
кръгови орбити е, че произведението v 2 . r от квадрата на скоростта на всеки спътник и
радиуса на орбитата му е едно и също за всички спътници. Ако втори спътник обикаля
по кръгова орбита (също лежаща в равнината на екватора) със скорост v2 = 6,28 km/s (в
същата посока като планетата), колко километра e радиусът r2 на неговата орбита?
\[2 т.\]

г) На каква височина h над повърхността на планетата лети втория спътник? \[1 т.\]

д) За колко време T2 (в часове) вторият спътник ще направи една обиколка около
планетата? \[2 т.\]

е) Ако един наблюдател, стоящ на екватора на планетата, в даден момент време
забележи, че спътникът минава през точката, намираща се вертикално нагоре спрямо
повърхността на планетата (тази точка се нарича зенит), след какво минимално време
T3 наблюдателят ще забележи спътника да преминава пак през зенита? \[2 т.\]

В тази задача приемете, че числото "пи" е 3,14.



 1
Задача 3. Разсеяният ученик.

Един ученик разполагал с волтметър, амперметър, два източника на напрежение
(батерии) с напрежение между полюсите им съответно U1 и U2 (U1 < U2 ) , и с два
консуматора (резистори) със съпротивление съответно R1 и R2 (R1 < R2 ). Решил да си
поиграе с тях. Първо измерил напрежението на едната от двете батерии. Волтметърът
показал стойност 1,5 V. После към една от двете батерии свързал един от резисторите и
с амперметърът измерил ток във веригата, равен на 50 mA. След това към една от двете
батерии свързал двата консуматора последователно. Амперметърът измерил ток във
веригата, равен на 100 mA. С волтметърът измерил напрежението върху един от
консуматорите. Оказало се 6,0 V. Ученикът развалил схемата и чак тогава се сетил, че
изобщо не е записвал кога какво е мерил, а само четирите стойности на измерените
напрежения и токове. След като помислил обаче, изчислил напреженията на двата
източника и съпротивленията на двата консуматора. Възстановил също кога кои
елементи са участвали във веригите му. Изчислете ги и Вие.

а) Стойност на напрежението на източника U1 \[2 т.\]

б) Стойност на напрежението на източника U2 \[2 т.\]

в) Стойност на съпротивлението на консуматора R1 \[2 т.\]

г) Стойност на съпротивлението на консуматора R2 \[2 т.\]

д) Коя от двете батерии (U1 или U2 ) е била използвана, когато е измерен ток 50 mA?
\[1 т.\]

е) Коя от двете батерии (U1 или U2 ) е била използвана, когато е измерен ток 100 mA?
\[0,5 т.\] Върху кой резистор (R1 или R2 ) е измерено напрежение 6 V? \[0,5 т.\]