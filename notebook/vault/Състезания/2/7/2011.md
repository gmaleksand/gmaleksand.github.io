[[Състезания/2/7/2010|◂ 2010]] | [[Състезания/2/7r/2011|решения]] | [[Състезания/2/7/2012| 2012 ▸]]

ЗАДАЧА 1. - 10 точки
На фиг. 1 е показана част от електрическа верига, в която са свързани неизвестните
съпротивления R1 и R2 . Съпротивлението R е известно. Когато между точките A и B се
свърже източник с дадено напрежение U , а между точките C и D - волтметър,
волтметърът показва напрежение U 1 = U / 2 . Когато между точките C и D се свърже
източникът с напрежение U , а между точките - A и B волтметър, той показва напрежение
U2 = U / 4 .

 A ○ ○ C
 R
 R2 R1
 2R
 B ○ ○ D
 Фиг. 1

а) Начертайте двете електрически схеми с включен източник на напрежение и волтметър,
при които се вижда начина на свързване на съпротивленията.
б) Намерете съпротивлението R1 .
в) Определете съпротивлението R2 .

ЗАДАЧА 2. - 10 точки
Към източник с дадено напрежение се включват два успоредно свързани консуматора.
Мощността на първия е P1 , а на втория - P2 . След това консуматорите се свързват
последователно и се включват към същия източник.
а) Начертайте двете схеми на описаните електрически вериги.
б) Изразете мощностите P1' и P2' на двата консуматора при последователното свързване
чрез P1 и P2 .
в) Намерете P1' и P2' при P1 = 50 W и P2 = 75 W .
ЗАДАЧА 3. - 10 точки
Стъклената пластинка на фигура 2 има плоски успоредни стени, едната от които е
посребрена. Светлинен лъч, който пада към прозрачната стена в т. O под ъгъл $\alpha$ частично
се отразява на ъгъл $\alpha$ ' и частично се пречупва на ъгъл $\beta$ . Преминалият в стъклото лъч се
отразява напълно от долната стена на пластината и след повторно пречупване в
т. O ' излиза от пластината под ъгъл $\alpha$ '' .
а) Начертайте хода на всички описани лъчи и означете ъглите $\alpha$ , $\alpha$ ', $\beta$ , $\alpha$ '' .
б) Под какъв ъгъл пада лъчът върху долната стена на пластината?
в) На колко са равни ъглите $\alpha$ ' и $\alpha$ '' ?
г) Как се изменя разстоянието OO ' , ако ъгълът на падане $\alpha$ се увеличава?
д) Как ще се измени разстоянието OO ' , ако заменим стъклената пластинка с друга със
същата дебелина, но направена от стъкло, в което светлината се разпространява с по-
малка скорост?


 въздух

 стъкло

 отразяваща повърхност

 Фиг. 2
