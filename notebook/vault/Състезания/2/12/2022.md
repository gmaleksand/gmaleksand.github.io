Задача 1. Топлинен двигател

Топлинен двигател работи по цикъл, състоящ се от следните процеси: 1-2 задава
адиабатно разширение, в 2-3 се извършва изотермно свиване, като цикълът се затваря
с изохорния процес 3-1. Работното вещество е един mol идеален газ.
 а) Начертайте цикъла на p,V - диаграма. \[1,5 т.\]
 б) В кои състояния от цикъла се достигат максималната температура Tmax и
минималната температура Tmin . \[1,5 т.\]
 в) Двигател работи по цикъл със същите Tmax и Tmin и максимален КПД. Какви
процеси включва цикълът? На колко е равен неговият КПД $\eta_0$ ? \[2,5 т.\]
 г) Намерете КПД на двигателя, работещ по описания в условието цикъл, като
функция на отношението $\alpha$ = Tmax /Tmin .\[4 т.\]
 д) Пресметнете КПД на двигателя при $\alpha$ = Tmax /Tmin = 3 .\[0,5 т.\]
За идеален газ моларните топлинни капацитети CP и CV удовлетворяват равенството
 CP - CV = R .
Задача 2. Процеси с идеален газ

Задачата се състои от две независими части. И в двете части можете да
използвате следните константи:
 универсална газова константа R = 8,31 J/K.mol ;
 число на Авогадро NA = 6,02.1023 mol-1;
 константа на Болцман kB = 1,38.10-23 J/K;
 моларна маса на въздуха $\mu$ = 29 g/mol .

Част А. Стандартна лаборатория за провеждане на практически занятия във
Физическия факултет има обем V = 120 m3 . Атмосферното налягане на въздуха е
P = 1,0.105 Pa , а темературата на въздуха е t1 = 27 $^\circ$C . Поради застудяване
температурата на въздуха в лабораторията се понижава с $\Delta$t = 10 $^\circ$C , без атмосферното
налягане да се променя. Определете:
 а) с колко се е променила масата $\Delta$m на въздуха в помещението и в каква
посока \[4 т.\]
 б) как се е изменила вътрешната енергия U на въздуха в стаята при описания
процес. \[2 т.\]

 1
 Приемете, че поради открехнат прозорец, налягането на въздуха в стаята е
равно на външното атмосферно налягане.

Част Б. В изкуствен спътник на Земята с обем V = 1 m3 се намира въздух при нормално
атмосферно налягане P = 1,0.105 Pa и температура t = 0 $^\circ$C . Поради удар с
микрометеорит, в обвивката на спътника се образува малък отвор, през който въздухът
започва да изтича в открития космос. Докато въздухът изтича, температурата в
спътнвика не се променя.

а) Колко молекули $\Delta$N ще напуснат спътника, докато налягането на въздуха в него
намалее с $\Delta$p = 20% от началното налягане? \[2,5 т.\]

б) Въпреки че налягането на въздуха в спътника намалява, се оказва, че въздухът
изтича през отвора с постоянна скорост през цялото време. Обяснете качествено защо
и пресметнете приблизително големината на тази сккорост. \[1,5 т.\]

Задача 3. Движение на изкуствен спътник на Земята

Изкуствен спътник на Земята се движи по кръгова орбита, която лежи в
екваториалната равнина.
 а) Ако спътникът е изстрелян, така че по време на движението се намира над
една и съща точка от Земята (геостационарен спътник), намерете отношението на
радиуса R на орбитата му към радиуса R0 $\approx$ 6 400 km на Земята, т. е. R /R0 . Приемете
земното ускорение g $\approx$ 9,8 m/s 2 , а продължителността на денонощието е T0 = 24 h .\[5 т.\]
 б) Ако спътникът се движи по кръгова орбита по посока на въртене на Земята,
като периодично преминава над една и съща точка от екватора през две денонощия, на
колко е равно отношението R /R0 ? Разгледайте случаите $\omega$ > $\omega_0$ и $\omega$ < $\omega_0$ , където $\omega_0$ е
ъгловата скорост на Земята.\[5 т.\]



 2
