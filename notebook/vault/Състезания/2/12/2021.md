Задача 1. Потъване

Меко гумено тяло има маса m. Плътността на гумата е $\rho$. В тялото има въздушна
кухина с обем V0. Налягането p0 на въздуха в кухината е равно на външното
атмосферно налягане. Плътността на въздуха е много по-малка от плътността на
гумата. Тялото е поставено в съд с вода и плава на повърхността ѝ. Плътността на
водата е $\rho$В ($\rho$В < $\rho$).

а) Намерете каква част x от обема на тялото се намира под вода (x е отношението на
обема под вода към целия обем на тялото; обемът на въздушната кухина е част от обема
на тялото). \[3 т.\]

Съдът с вода се намира в камера, в която може да се мени налягането на въздуха.
Първоначално налягането вътре е равно на армосферното p0 . Когато налягането
нарасне с $\Delta$p, тялото изцяло се потопява във водата. Приемете, че плътността на гумата
и на водата не зависят от налягането, налягането в камерата и налягането на въздушния
мехур вътре в тялото са винаги равни, както и че температурата на всички части на
системата не се променя.

б) Изразете $\Delta$p чрез дадените величини (p0 , V0, m, $\rho$ и $\rho$В ). \[3 т.\]

в) Съществува дълбочина H, такава, че ако тялото се потопи на тази дълбочина, дори
налягането в камерата да намалее обратно до p0 , тялото не може да изплава, а ще
продължи да потъва. Намерете формула за дълбочината H. \[2 т.\]
г) Изчислете стойностите на x, $\Delta$p и H при следните стойности на дадените величини:
p0 = 1,00. 105 Pa, m = 10,0 g , $\rho$В = 1000 kg/m3 , $\rho$ = 1250 kg/m3 и V0 = 4,00 cm3. \[2 т.\]

Задача 2. Оптика на атмосферата.

Известно е, че продължителността на деня (интервалът време от изгрев до залез) е
малко по-дълга в сравнение със хипотетичната ситуация, ако Земята нямаше атмосфера.
Приемете, че показателят на пречупване на въздуха близо до земната повърхност е
n0 = 1,000273.

a) Обяснете качествено явлението с помощта на текст и картинка. \[4 т.\]
Оценете удължаването $\Delta$t на деня (в минути) заради оптичните явления в атмосферата в
най-простата ситуация (намирате се на Екватора в деня на равноденствието, Слънцето е
точков източник, земната повърхност няма релеф), използвайки два модела:

б) модел на плоска слоиста атмосфера, т.е. атмосферата се моделира с плоски слоеве с
монотонно намаляващ с височината показател на пречупване. \[3 т.\]

в) модел на сферична еднородна атмосфера, т.е. атмосферата е еднороден слой около
Земята с постоянен показател на пречуване n0 и дебелина h. Приемете, че h = 8 km и
радиуът на Земята е R = 6400 km. \[3 т.\]

Задача 3. Еластичен удар. (две независими подзадачи)

Част 1. Материална точка с маса m1 се движи със скорост v1 по хоризонтална
повърхност без триене. Удря се идеално еластично в материална точка с маса m2 ,
намираща се в покой (тя също може да се движи без триене по повърхността). След
удара скоростите u1 и u2 на двете точки са успоредни на скоростта v1 .

а) Получете формули за скоростите u1 и u2 , изразени чрез масите m1 и m2 и скоростта
v1 . \[3.5 т.\]

б) Получете формули за скоростите u1 и u2 в три частни случая: m1 $\gg$ m2, m1 = m2 и
m1 $\ll$ m2 . \[1.5 т.\]

Част 2. Две материални точки с маси M и m се намират в покой (много близо една над
друга) на височина h от хоризонтална повърхност (точката с маса M е отдолу и M > m).
Земното ускорение е g. Започват да падат едновременно. При достигането на
повърхността първо точката с маса M се удря в нея и отскача идеално еластично. След
това двете точки се удрят помежду си също идеално еластично.

в) Получете формули за скоростите uM и um на двете точки след удара между тях. \[3 т.\]

г) Получете формула за височината H, на която ще се издигне топчето с маса m. \[1 т.\]

д) Получете формула за височината H, на която ще се издигне топчето с маса m, в
случая M $\gg$ m \[1 т.\]