[[Състезания/2/9/2022|◂ 2022]] | [[Състезания/2/9/2023|условия]] | [[Състезания/2/9/2024| 2024 ▸]]

**Задача 1.** **А)** Безопасната скорост $v$ е:
$$v = \sqrt{2gh} = \sqrt{60} = 7,75 \text{ m/s}$$
За получаване на правилен израз **(1 т)** и за числен отговор **(1 т)**.

**Б)** Нека $H$ е височината, от която пада ключът. Той има начална скорост, равна на скоростта, с която пада парашутистът **(1 т)**. Понеже ключът се движи равноускорително, е в сила уравнението:
$$H = vt + \frac{gt^2}{2} \text{ (1 т)}$$
Парашутистът изминава същото разстояние равномерно и следователно:
$$H = v(t + \Delta t) \text{ (1 т)}$$
След извадим почленно двете уравнения, получаваме:
$$\Delta t = \frac{gt^2}{2v} \text{ (1 т)}$$
$$\Delta t \approx 93 \text{ s. (1 т)}$$

**В)** От фигурата се вижда, че за времето, за което парашутистът с отворен парашут изминава едно квадратче, самолетът изминава четири квадратчета. Следователно:
$$w/v = 4 \text{ (1 т)}$$

**Г)** Подобно разсъждение за парашутистите, чийто парашут още не е отворен, дава:
$$w/u = 3/2 \text{ (1 т)}$$

**Д)** Като използваме резултатите от предишните точки, намираме:
$$u/v = 8/3 \text{ (1 т)}$$

---
**2**
**Задача 2. Част 1.**
**А)** При плаване в прясна вода:
$$\rho g(Sh + V_{\text{т}}) = (m + m_{\text{т}})g \text{ (0,5 т)}$$
където $S$ е площта на основата на плувката, $m$ е нейната маса, а $V_{\text{т}}$ и $m_{\text{т}}$ са съответно обемът и масата на закаченото топче. При плаване в морска вода получаваме:
$$\rho_{\text{м}} g(S(h - \Delta h) + V_{\text{т}}) = (m + m_{\text{т}})g \text{ (0,5 т)}$$
Като извадим почленно двете уравнения, получаваме:
$$\Delta h = (1 - \frac{\rho}{\rho_{\text{м}}})h \text{ (0,5 т)}$$
$$\Delta h = 0,8 \text{ mm. (0,5 т)}$$

**Б) Първи случай:** Плувката е потопена и в трите течности (вж. фигурата). Тогава условието за плаване има вида:
$$\rho_{\text{п}}ghS = \rho_1 g(h - d - x) + \rho gSx + \rho_2 gSd \text{ (1 т)}$$
$$x = h \frac{\rho_{\text{п}} - \rho_1}{\rho - \rho_1} - d \frac{\rho_2 - \rho_1}{\rho - \rho_1} = 5 \text{ mm (1 т)}$$

**Втори случай:** Плувката е потопена само в горната и в средната течност:
$$\rho_{\text{п}}ghS = \rho_1 g(h + d - x) + \rho gS(x - d) \text{ (1 т)}$$
$$x = d + h \frac{\rho_{\text{п}} - \rho_1}{\rho - \rho_1} = 17,5 \text{ mm (1 т)}$$

**Част 2.** Силата на тежестта, която действа на долната полусфера и намиращото се в нея олово, е:
$$F_1 = mg + \rho_0 g \frac{2}{3} \pi R^3 \text{ (1 т)}$$
От друга страна разтопеното олово в горната полусфера упражнява върху оловото в долната полусфера хидростатично налягане:
$$p = \rho_0 gR \text{ (1 т)}$$
и следователно ѝ действа със сила на натиск:
$$F_2 = pS = \rho_0 gR \cdot \pi R^2 = \pi \rho_0 gR^3 \text{ (1 т)}$$

---
**3**
От условието за равновесие следва, че долната полусфера трябва да бъде притисната със сила:
$$F = F_1 + F_2 = (m + \frac{5}{3} \pi \rho_0 R^3)g \text{ (1 т)}$$

**Задача 3. А)** В началото центърът на тежестта на куба се намира на височина:
$$h_1 = b/2 \text{ (0,5 т)}$$
Борко би извършил минимална работа, ако преобърне куба около неговия ръб. Тогава центърът на тежестта достига максимална височина:
$$h_2 = b\sqrt{2}/2 \text{ (0,5 т)}$$
в момента, когато диагоналът на куба е вертикален.

В този случай извършената от Борко работа е равна на промяната на потенциалната енергия на куба:
$$A = mgh_2 - mgh_1 = mg \frac{b}{2}(\sqrt{2} - 1) \text{ (0,5 т)}$$
Като заместим с числените данни:
$$A = 0,5 \text{ kg} \cdot 10 \text{ m/s}^2 \cdot \frac{0,1 \text{ m}}{2}(\sqrt{2} - 1) \approx 0,1 \text{ J (0,5 т)}$$

**Б)** Колелата оказват върху пода натиск:
$$N = mg \text{ (0,5 т)}$$
Минималната сила, с която Борко трябва да бута автомобилчето, е равна на силата на триене между колелата и пода:
$$F = kN = kmg \text{ (0,5 т)}$$
Следователно минималната работа, за да бъде избутано автомобилчето на разстояние $d$, е:
$$A_1 = Fd = kmgd \text{ (0,5 т)}$$
Като заместим с числените данни:
$$A_1 = 0,4 \cdot 0,5 \text{ kg} \cdot 10 \text{ m/s}^2 \cdot 1,2 \text{ m} = 2,4 \text{ J (0,5 т)}$$

---
**4**
**В)** Минималната сила, която трябва да приложи Борко, е равна на силата на тежестта, действаща на автомобилчето. Следователно, извършената работа, е:
$$A_2 = Gd = mgd \text{ (0,5 т)}$$
$$A_2 = 0,5 \text{ kg} \cdot 10 \text{ m/s}^2 \cdot 1,2 \text{ m} = 6 \text{ J (0,5 т)}$$

**Г)** Силата на триене между буксуващите колела и пътя е движещата сила, която ускорява автомобилчето:
$$F = kN = kmg \text{ (0,5 т)}$$
От II принцип на механиката следва, че докато колелата буксуват, автомобилчето се движи равноускорително с ускорение:
$$a = \frac{F}{m} = kg \text{ (0,5 т)}$$
$$a = 4 \text{ m/s}^2 \text{ (0,5 т)}$$

**Д)** До момента $t_0$ автомобилчето се движи равноускорително. От закона за скоростта при нулева начална скорост, намираме:
$$v_0 = at_0 = 8 \text{ m/s (0,5 т)}$$
След този момент колелата „зацепват” към пода и силата на триене става по-малка от силата на триене при хлъзгане, т.е. автомобилчето се движи под действие на намаляваща теглителна сила с намаляващо ускорение. Скоростта в по-късния момент $t_1$ обаче може да бъде определена чрез закона за запазване на енергията. Понеже движението без буксуване е продължава време $\Delta t = t_1 - t_0 = 3 \text{ s}$, двигателят извършва механична работа:
$$A = P\Delta t = P(t_1 - t_0) \text{ (0,5 т)}$$
По условие цялата извършена от двигателя работа се изразходва за увеличаване на кинетичната енергия на автомобилчето:
$$P(t_1 - t_0) = \frac{mv_1^2}{2} - \frac{mv_0^2}{2} \text{ (0,5 т)}$$
Оттук получаваме израз за скоростта в крайния момент:
$$v_1 = \sqrt{v_0^2 + \frac{2P(t_1 - t_0)}{m}} \text{ (1 т)}$$
Като заместим с числените данни:
$$v_1 = \sqrt{(8 \text{ m/s})^2 + \frac{2 \cdot 16 \text{ W} \cdot 3 \text{ s}}{0,5 \text{ kg}}} = 16 \text{ m/s } (\approx 58 \text{ km/h!}) \text{ (1 т)}$$