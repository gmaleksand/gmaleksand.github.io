[[Състезания/2/9/2024|◂ 2024]] | [[Състезания/2/9/2025|условия]]

**Задача 1. Кинематика**

**а)** Движението на обекта е равноускорително, след като са изминали пет секунди, като ускорението е $a_5 = \frac{20-5}{5} \text{ m/s}^2 = 3 \text{ m/s}^2$. \[1 т.\] Обектът се движи равнозакъснително 12 s след началото на движението, като големината на ускорението е $a_{12} = \frac{20-10}{4} \text{ m/s}^2 = 2,5 \text{ m/s}^2$. \[1 т.\]

**б)** Скоростта на обекта по време на равноускорителното движение е $v = 5 \text{ m/s} + a_5(t - 2 \text{ s})$. \[0,5 т.\] Изминалото време за достигане на скорост от 9 m/s е $2 \text{ s} + \frac{9-5}{3} \text{ s} = \frac{10}{3} \text{ s} \approx 3,3 \text{ s}$. \[1 т.\] След 10 s обектът се движи равнозакъснително и скоростта му е $v = 20 \text{ m/s} - a_{12}(t - 11 \text{ s})$, като $t = \frac{40}{3} \text{ s}$. \[0,5 т.\] Оттук следва, че търсената скорост е $v \approx \frac{85}{6} \text{ m/s} \approx 14,2 \text{ m/s}$. \[1 т.\]

**в)** Движението е равномерно със скорост 5 m/s през първите две секунди, след което е равноускорително с ускорение $a_5$ в продължение на 5 s. Следователно изминатият от обекта път за първите пет секунди е $s_5 = (5 \cdot 2 + 5 \cdot 3 + \frac{3 \cdot 3^2}{2}) \text{ m} = 38,5 \text{ m}$. \[1,5 т.\] След това има равномерно движение в продължение на 4 s и равнозакъснително движение с ускорение $a_{12}$ за четири секунди, т.е. пълният път е $s_{15} = s_5 + (14 \cdot 2 + \frac{3 \cdot 2^2}{2} + 20 \cdot 4 + 20 \cdot 4 - \frac{2,5 \cdot 4^2}{2}) \text{ m} = 212,5 \text{ m}$. \[2 т.\]

**г)** Нека да означим с $s_{10}$ изминатия път за първите 10 s. От графиката в условието на задачата следва, че $s_{10} = s_5 + (14 \cdot 2 + \frac{3 \cdot 2^2}{2} + 20 \cdot 3) \text{ m} = 132,5 \text{ m}$. \[1 т.\] Средната скорост на обекта за първите десет секунди е $\bar{v}_{10} = \frac{s_{10}}{10 \text{ s}} = 13,25 \text{ m/s}$. \[0,5 т.\]

**Задача 2. Трупчета на нишка**

**а)** От условието за равновесие на всяко едно от трупчетата във вертикално направление следва, че силата на тежестта е равна на реакцията на опората. \[0,5 т.\] Следователно, на двете трупчета действат сили на триене $f_m = kmg$ и $f_M = kMg$, насочени наляво. \[0,5 т.\] Като отчетем и силата на опън $T$ на нишката, II принцип на Нютон за движението на двете трупчета дава: $T - kmg = ma$ \[1 т.\] (за лявото трупче) и $F - kMg - T = Ma$ \[1 т.\] (за дясното трупче). Нека да умножим първото уравнение с $M$, а второто – с $m$. След като извадим двете уравнения и отчетем, че $F = 3T$, ще получим $M = 2m = 1 \text{ kg}$. \[2 т.\]

**б)** След прерязването на нишката уравнението на Нютон за дясното трупче става $F - kMg = Ma_M = 4Ma$. \[1 т.\] Като използваме и уравненията от предишното подусловие, ще получим $F = \frac{9kMg}{5} = \frac{18kmg}{5} \approx 1,8 \text{ N}$. \[1,5 т.\] Търсеното ускорение е $a = \frac{F - kMg}{4M} = \frac{kg}{5} \approx 0,2 \text{ m/s}^2$. \[1 т.\]

**в)** От II принцип на Нютон за движението на лявото трупче след прерязването на нишката следва, че $a_m = kg \approx 1 \text{ m/s}^2$. \[1 т.\] Ускорението на дясното трупче тогава ще бъде $a_M = 4a \approx 0,8 \text{ m/s}^2$. \[0,5 т.\]

**Задача 3. Хидростатика**

**а)** От условието за равновесие на системата преди прерязването на нишката следва, че сумарната сила на тежестта се уравновесява от сумарната сила на Архимед: $\rho_{д} \ell^3 g + \frac{\rho_{ст} \ell^3 g}{2} = \rho_{в} \ell^2 (\ell - x) g + \frac{\rho_{в} \ell^3 g}{8}$. \[1,5 т.\] След прерязването на нишката равновесието на дървеното кубче води до условието $\rho_{д} \ell^3 g = \rho_{в} \ell^2 (\ell - 2x) g$. \[1 т.\] Като заместим $x$ от второто уравнение в първото, ще получим, че $\rho_{д} = \frac{5\rho_{в}}{8} = 625 \text{ kg/m}^3$. \[2 т.\] Плътността на стъкленото кубче е $4\rho_{д} = \frac{5\rho_{в}}{2} = 2500 \text{ kg/m}^3$. \[0,5 т.\]

**б)** От условието за равновесие на дървеното кубче след прерязването на нишката (вж. предишното подусловие) се вижда, че $x = \frac{\ell}{2} \left( 1 - \frac{\rho_{д}}{\rho_{в}} \right) = \frac{3\ell}{16} = 1,5 \text{ cm}$. \[1 т.\] Силата на опън $T$ може да се намери от условието за равновесие на стъкленото кубче преди срязването на нишката: $\frac{\rho_{ст} \ell^3 g}{2} = \frac{\rho_{в} \ell^3 g}{8} + T$. \[1 т.\] Следователно, $T = \frac{\ell^3 g}{2} \left( \rho_{д} - \frac{\rho_{в}}{4} \right) = \frac{3\rho_{в} \ell^3 g}{16} \approx 0,96 \text{ N}$. \[1 т.\]

**в)** След прерязването на нишката, на дървеното кубче престава да действа силата на опън $T$. Оттук и от II принцип на Нютон, търсеното ускорение е $a = \frac{T}{\rho_{д} \ell^3} = \frac{3\rho_{в} g}{16 \rho_{д}} = \frac{3g}{10} \approx 3 \text{ m/s}^2$. \[2 т.\]

**Внимание! (важи за решенията на всички задачи)**
**За всякакви алтернативни решения, обяснени ясно и получаващи същите резултати, да се присъжда пълният брой точки, посочени за съответното подусловие.**