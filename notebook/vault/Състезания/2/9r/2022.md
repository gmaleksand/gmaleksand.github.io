[[Състезания/2/9/2021|◂ 2021]] | [[Състезания/2/9/2022|условия]] | [[Състезания/2/9/2023| 2023 ▸]]

**Задача 1. Опит на Галилей**
Движението на топчето е равноускорително, т.е. $a = \text{const}$.

**А)** Прилагаме закона за скоростта за участъка $L_1$: $v_1 = at$.
Прилагаме закона за скоростта за участъка $L_1 + L_2$: $v_2 = a \cdot (2t)$.
Прилагаме закона за скоростта за участъка $L_1 + L_2 + L_3$: $v_3 = a \cdot (3t)$.
Ясно се вижда, че: $v_1 : v_2 : v_3 = 1 : 2 : 3$.

*   За прилагане на закона за скоростта (**1 т.**).
*   За правилен извод, че: $v_1 : v_2 : v_3 = 1 : 2 : 3$ (**1 т.**).

**Б)** Прилагаме закона за пътя при равноускорително движение за следните участъци:
За участък $L_1$: $L_1 = \frac{at^2}{2}$
За участък $L_1 + L_2$: $L_1 + L_2 = \frac{4at^2}{2} \Rightarrow L_2 = 3L_1$
За участък $L_1 + L_2 + L_3$: $L_1 + L_2 + L_3 = \frac{9at^2}{2} \Rightarrow L_3 = 5L_1$

Видно е, че $L_1 : L_2 : L_3 = 1 : 3 : 5$ („закон“ за нечетните числа)
*   За прилагане на закона за пътя (**1 т.**)
*   За правилен извод, че $L_1 : L_2 : L_3 = 1 : 3 : 5$ (**1 т.**)

**В)** Средната скорост се определя като път $S$, изминат от тялото за определено време $t$.
$v_{cp} = \frac{S}{t}$ (**1 т.**)
Единица в SI: m/s. (**1 т.**)
Да се признаят всички определения за средна скорост, които са верни. Да не се дават точки в случай на отговор, в който се споменава, че средната скорост се пресмята като средноаритметично от скоростите през отделните участъци.

**Г)** $v_{cp} = \frac{L_1 + L_2 + L_3}{3t} = \frac{9L_1}{3t}$ (**1 т.**)
$v_{cp} = \frac{3L_1}{t}$ (**1 т.**)

**Д)** Тялото ще се движи по инерция (с постоянна скорост) (**1 т.**), защото не му действат сили, които биха променили скоростта му (**1 т.**). Силата на тежестта и реакцията на опората се уравновесяват.
*Да се признаят за верни всички отговори, от които става ясно, че ученикът разбира защо тялото ще се движи с постоянна скорост!*


**Задача 2. Камиони и автомобили**

**Част 1. Да опазим товара!**
**А)** Прилагаме формулата: $P = F \cdot v$.
За преобразуване на мерните единици $P = 73\ 500\ \text{W}$, $v = 10\ \text{m/s}$. (**1 т.**)
$F = \frac{P}{v} = 7350\ \text{N}$. За верен числен и буквен отговор (**1 т.**)

**Б)** За прилагане връзка между работа и енергия (**1 т.**).
$A = \Delta E_k$
$k_1 (m + M)g \cdot S = \frac{(m + M)v^2}{2}$ (**1 т.**)
$S = \frac{v^2}{2k_1g} = 12,5\ \text{m}$ (**1 т.**)
*Да се даде максимален брой точки, ако задачата е решена динамично!*

**В)** Товарът няма да се хлъзга, ако силата $f = ma$ на триене между него и платформата е по-малка или равна на максималната сила на триене в покой: $f_{max} = k_2N = k_2 \cdot mg$ (**1 т.**).
Следователно минималното ускорение, при което товарът започва да се хлъзга, удовлетворява уравнението:
$k_2 \cdot mg = m \cdot a_{min}$ (**1 т.**)
$a_{min} = k_2g = 5\ \text{m/s}^2$ (**1 т.**)
За правилно отбелязани сили (**1 т.**). *(В документа има приложена схема на силите N, G и f)*

**Част 2. Познаваме ли величините работа и енергия!**
По-голяма работа ще се извърши в случай на по-голямо изменение в кинетичната енергия ($\Delta E$):
$A_1 = \frac{m(\frac{v}{2})^2}{2} = \frac{mv^2}{8}$
$A_2 = \frac{mv^2}{2} - \frac{m(\frac{v}{2})^2}{2} = \frac{3}{8}mv^2$
Очевидно е, че $A_2 > A_1$. (**1 т.**)

**Задача 3. Повдигаме, потапяме, топим и плаваме**

**Част 1. Да повдигнем тенджерата!**
**А)** $p_1 = \rho g(H + h)$ (**1 т.**)
**Б)** $p_2 = \rho gh$ (**1 т.**)
**В)** За да започне да изтича водата, е необходимо силата на хидростатичното налягане, действаща върху дъното, да се изравни със силата на тежестта. (**1 т.**)
$mg = p \cdot S$ (**1 т.**)
$mg = \rho gh_1(\pi R^2 - \pi r^2)$ (**1 т.**)
$h_1 = \frac{mg}{\rho g \pi (R^2 - r^2)}$ (**1 т.**)

**Част 2. Коктейл „Айсберг” – чаша вода с лед. Да пишем формули или да пресмятаме?**
**А)** Когато ледът плава, на него му действат две сили, равни по големина, но противоположни по посока – сила на тежестта и изтласкваща сила. Съгласно закона на Архимед изтласкващата сила е равна на теглото на изместената течност (**1 т.**). Когато ледът се разтопи, той се превръща във вода със същото тегло. Следователно, нивото на водата в чашата, когато се разтопи леда, остава същото (**1 т.**).

**Б)** Наличието на замръзналата коркова тапа в кубчето лед няма да промени отговора, т.е. нивото на течността в чашата няма да се промени (**1 т.**). Когато ледът се разтопи, корковата тапа ще плава на повърхността на водата, като измества обем вода, чието тегло е равно на теглото на тапата (**1 т.**).

*Да се дадат пълен брой точки на Част 2, ако задачата е решена количествено, т.е. с помощта на формули.*