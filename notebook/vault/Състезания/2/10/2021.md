[[Състезания/2/10/2020|◂ 2020]] | [[Състезания/2/10r/2021|решения]] | [[Състезания/2/10/2022| 2022 ▸]]

Задача 1. Заредено махало в електростатично поле.

Метално топче с маса m = 1 g , окачено на тънка нишка, се намира в хоризонтално
еднородно електрично поле. Първоначално топчето е незаредено и махалото е в
равновесното си положение A (фиг. 1). Когато топчето се зареди с електричен заряд

![](Resources/2021_1.svg)

q = 1 $\mu$C , равновесното положение B на махалото се променя, като то се отклонява на
ъгъл $\alpha$ = 30o .

а) Означете всички сили, които действат на зареденото металното топче в
равновесните положения A и B на махалото. \[1,25 т.\]

б) Намерете интензитета E на електричното поле. \[3,25 т.\]

в) Определете относителното изменение на периода на хармоничното трептене
на махалото $\Delta$T / T0 , където $\Delta$T = T - T0 . Тук T0 е периодът на незареденото махало, а
T - на зареденото. \[5,5 т.\]
 Приемете земното ускорение g $\approx$ 10 m/s 2 .

Задача 2. Електростатика

Две едноименно заредени метални топчета са съединени с хоризонтална непроводяща
пружина и се намират в равновесие. Когато топчетата са във въздух, разстоянието между
тях е l1 = 18 cm , а когато са потопени в непроводяща течност, разстоянието между тях
се променя на l2 = 16 cm . Влиянието на течността се дължи на поляризацията на нейните
молекули, като върху всяко от потопените топчета се натрупва допълнителен индуциран
заряд с противоположен знак. Затова в течността общият заряд q* върху всяко от
топчетата e по-малък от заряда q на топчетата във въздуха. Оказва се, че връзката между
заряда q* на топчето в течността и q във въздуха се дава с формулата:
 $$q* = \frac{q}{\sqrt \varepsilon}$$
където $\varepsilon$ е коефициент, който характеризира свойствата на течността и удовлетворява
условието $\varepsilon$ > 1 .

а) Изразете естествената (т.е. в недеформирано състояние) дължина на пружината
l0 чрез l1 , l2 и $\varepsilon$ . \[5 т.\]

б) Определете възможните стойности на $\varepsilon$ за описаната ситуация. \[3 т.\]

в) Намерете l0 , ако данните в условието съответстват на възможната минимална
целочислена стойност на $\varepsilon$ . \[2 т.\]

Задача 3. Електрическа верига
Във верига са свързани източник, резистор и амперметър. Когато резисторът има
съпротивление R1 = 1,5 $\Omega$ , амперметърът отчита ток I1 = 2,5 A , а когато резисторът е
със съпротивление R2 = 6, 0 $\Omega$ , амперметърът отчита ток I 2 = 1, 0 A .

а) Начертайте схемата на електрическата верига. \[2,5 т.\]

б) Намерете ЕДН $\varepsilon$ .\[5 т.\]

в) Определете тока на късо съединение на батерията. \[2,5 т.\]