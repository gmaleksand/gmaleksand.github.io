[[Състезания/2/10/2023|◂ 2023]] | [[Състезания/2/10r/2024|решения]] | [[Състезания/2/10/2025| 2025 ▸]]

**Задача 1. Батерии и резистори**

а) Идеален амперметър, свързан за кратко време с батерия, показва ток $I_1$. След това амперметърът се заменя с идеален волтметър, който измерва напрежение $U_1$. Намерете електродвижещото напрежение $\mathcal E$ и вътрешното съпротивление  $r$на батерията. \[1,5 т.\]

б) Нека да свържем последователно две такива батерии. Какви ще са показанията $I_2$ и $U_2$ на амперметъра и волтметъра, ако са свързани поотделно към краищата на системата от две батерии? \[1,5 т.\]

в) Нека след това да свържем резистор със съпротивление $R$ към същата система от две батерии. Определете големината на тока $I_R$ през резистора и отделената мощност $P_R$ в резистора. \[2,5 т.\]

г) Ако във веригата от предишното подусловие свържете успоредно на първия още един такъв резистор, намерете новата мощност $P_R'$, която се отделя във всеки един от двата резистора. \[2 т.\]

д) Дадено е, че отношението $P_R':P_R = 1:2$. Колко пъти съпротивлението $R$ е по-голямо от вътрешното съпротивление $r$ на една от батериите? \[2,5 т.\]

**Задача 2. Електрон и позитрон**

Електрон с маса $m_e$ и заряд $-e$ се движи със скорост $v_0$ към първоначално неподвижен позитрон (позитронът е елементарна частица с маса равна на масата на електрона и противоположен по знак заряд). В даден момент разстоянието между двете частици е $d_0$. В същия момент е включено еднородно електрично поле с интензитет $E$, насочен от електрона към позитрона. Двете частици се движат така, че може да се пренебрегне взаимодействието между тях.

а) Намерете минималното разстояние $d_{\min}$ между частиците по време на тяхното движение.
На колко е равна скоростта $v_{d\min}$ на електрона в този момент? \[6,5 т.\]

б) На колко е равно разстоянието $d_{v=0}$ между двете частици в момента, когато скоростта на електрона става равна на нула? \[1,5 т.\]

в) Намерете колко пъти скоростта на позитрона е по-голяма от скоростта на електрона в момента, когато електронът се връща в първоначалната си позиция (когато е включено електричното поле). \[2 т.\]

Задача 3. Проводник в магнитно поле

![](Resources/2024_1.svg)

 Цилиндричен проводник с дължина $l$ е поставен
 перпендикулярно на две проводящи хоризонтални успоредни
 релси, които са на разстояние $l$ една от друга (вж. фигурата
 вляво). Проводникът е с напречно сечение $S$, плътност $\rho_\text{п}$ и
 специфично електрично съпротивление $\rho$. Коефициентът на
 триене между проводника и релсите е $k$. Първоначално
 проводникът се хлъзга надясно с постоянна скорост, като през
 него протича ток с големина $I$ и посока от предната към
задната релса. Системата е поставена в еднородно магнитно поле, чиято магнитна индукция е перпендикулярна на проводника и релсите. Земното ускорение е $g$. Съпротивлението на въздуха да се пренебрегне.

а) Определете посоката на магнитната индукция и нейната големина $B$. \[4,5 т.\]

б) Ако напрежението между краищата на проводника се увеличи така, че отделената мощност в проводника стане равна на $P$, да се намери ускорението $a$, с което ще започне да се движи проводникът върху релсите. \[5,5 т.\]
