Задача 1. - 10 точки

Пространството между електродите на плосък кондензатор е запълнено една трета част
от пластина с диелектрична проницаемост $\varepsilon$ = 2, успоредна на електродите (фиг. 1. а).
Каква част x от пространството между електродите трябва да се запълни със същия
диелектрик в случая на фиг. 1. б, за да има кондензаторът един и същ капацитет в двата
случая?



 Фиг. 1. а Фиг. 1. б

Задача 2. - 10 точки

Резистор със съпротивление R0 = 10 $\Omega$ и друг с променливо съпротивление R са
свързани последователно и са съединени към източник с напрежение U = 18 V.

а) Начертайте схемата на електрическата верига.

б) Какво трябва да бъде съпротивлението R1 на променливия резистор, за да има
напрежение U0 = 12 V между краищата на резистора със съпротивление R0.
Към резистора със съпротивление R0 се свързва успоредно електрическа лампа, на
стъкления балон на която е написано "12 V, 6 W".

в) Определете съпротивлението Rл на електрическата лампа в режим на работа,
съответстващ на надписа.

г) Намерете еквивалентното съпротивление на успоредно свързаните резистор и
електрическа лампа. Приемете, че съпротивлението на лампата е постоянно.

д) Обяснете защо лампата няма да свети с пълна мощност при това свързване.

е) При какво съпротивление R2 на променливия резистор лампата ще свети с пълна
мощност?

Задача 3. - 10 точки

На фиг. 2 е показана принципна схема за зареждане на кондензатор до определено
напрежение, различно от напрежението на източника. Резисторът R се заменя с
успоредно или последователно свързани два резистора със съпротивления съответно
R1 = 5 $\Omega$ и R2 = 9 $\Omega$ . Кондензаторът 1 с капацитет C1 = 1 $\mu$F се зарежда при по-
голямата стойност на R , а кондензаторът 2 с капацитет C 2 = 2 $\mu$F се зарежда при по-
малката стойност на R във веригата. Източникът има ЕДН $\mathcal E$ = 12 V и вътрешно
съпротивление r = 1 $\Omega$ .

а) Намерете напреженията U 1 и U 2 на заредените
кондензатори 1 и 2. R

б) Заредените кондензатори 1 и 2 се отделят от веригата.
Намерете напрежението U ' между електродите на C
кондензаторите, когато са свързани едноименните им
електроди и напрежението U '' между електродите, когато са E, r
свързани разноименните им електроди.
 Фиг. 2
