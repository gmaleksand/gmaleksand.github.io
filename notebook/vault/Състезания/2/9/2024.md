Задача 1. Свързани тела
През неподвижна макара, окачена на хоризонтална греда, е прекаран неразтеглив шнур с
пренебрежима маса. В двата края на шнура са окачени еднакви тела, всяко от които има
маса M . Върху едно от телата се поставя тяло с маса m < M и системата се задвижва
(фиг. 1). Определете:



 m
 M M Фиг. 1

 а) ускорението a на телата; (4 т)
 б) силата на опън, с която шнурът действа на всяко едно от телата; (1 т)
 в) силата на натиск N , с която тялото с маса m действа на тялото с маса M; (2 т)
 г) силата F , с която системата действа на гредата. Сравнете силата F със силата
P = (2M + m) g - общото тегло на телата, ако бяха неподвижно окачени на гредата, и
направете съответния извод. Приемете земното ускорение g за известно. (3 т)

Задача 2. Движение и сили
А. Тяло с маса m = 0,5 kg започва движението си с начална скорост $\upsilon_0$ = 2,0 m/s по
хоризонталния плот на лабораторна маса при коефициент на триене k = 0,06 .
Изминавайки разстояние l = 2,0 m , тялото достига ръба на масата и пада на пода. Там то
остава неподвижно, като се отделя енергия Q = 5,0 J под формата на топлина. Намерете:
 а) ускорението a на тялото, с което то се движи по плота (1 т)
 б) скоростта v на тялото, с която то достига ръба на масата (2 т)
 в) времето t на движение на тялото по плота (1,5 т)
 г) височината h на масата (2 т)
Земното ускорение е g $\approx$ 9,8 m/s 2 .

Б. Скоростта на тяло в основата на наклонена равнина е v1. То се изкачва по равнината,
като се движи равнозакъснително, след което се спуска обратно равноускорително и се
връща в началната точка със скорост v2. Колко е средната скорост vср на тялото за цялото
време на движение? (3,5 т)

 1
Задача 3. Потопени тела в течност

А. На фиг. 2 е показан куб, потопен в течност с плътност $\rho$ .
Определете силата, с която течността действа на:
 а) горната хоризонтална стена; (1 т)
 б) долната хоризонтална стена; (1 т)
 в) всяка една от вертикалните стени;* (1,5 т)
 г) целия куб. (1 т)
 Фиг. 2
*Указание към т. в). Действието на променящото се с дълбочината хидростатично
налягане е еквивалентно на постоянно средно налягане pср , което може да определите,
като използвате аналогия със средната скорост при равноускорително движение.

Б. В цилиндричен съд са налети две несмесващи се течности съответно с
плътности $\rho_1$ и $\rho$ 2 . В течностите е потопен куб с дължина на ръба a и с
плътност $\rho$ (фиг. 3).


Намерете дълбочината x на потопяване на куба в течността с плътност
$\rho_2$ , ако плътностите удовлетворяват неравенствата $\rho_1$ < $\rho$ < $\rho_2$ . (5,5 т)
 Фиг. 3



 2
