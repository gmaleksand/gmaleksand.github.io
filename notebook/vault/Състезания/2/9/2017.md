Задача 1. Електрическа схема

Схема съдържа батерия с напрежение E, три
резистора R1 , R2 , R3 , кондензатор с капацитет C и
ключ, означен с k. Първоначално ключът е
отворен, кондензаторът е зарeден и токовете са
постоянни. Намерете:
а) токовете през всеки от резисторите, I1 , I 2 и I 3 , като положителната посока е отбелязана
на схемата; \[2 т.\]
б) заряда q на кондензатора. \[2 т.\]

В даден момент ключът се затваря и се изчаква достатъчно време, докато отново се
установят постоянни токове. Да се намерят:
в) токовете I1 , I 2 и I 3 ; \[4 т.\]
г) числена стойност за общата мощност, отделяна от резисторите във веригата под формата
на топлина, при следните стойности: R1 = R2 = R3 = 1$\Omega$ , Е = 3 V. \[2 т.\]

Задача 2. Мехaника

Две тела с маси m и M са свързани с безмасово
неразтегливо въже, прекарано през безмасова
макара, както е показано на фигурата.
Първоначално телата се придържат
неподвижни, като голямото тяло (с маса M) е
поставено на разстояние L от ръба на
наклонената под ъгъл $\alpha$ = 30о повърхност (положение 1). В даден момент телата се
освобождават и започват да се движат така, че малкото тяло се спуска вертикално надолу. В
системата няма триене. Да се определи:
a) скоростта v2 на голямото тяло, когато предната му стена достига ръба (положение 2); \[3т\]

б) ускорението a, с което се движат телата. Положителната посока е тази, при която малкото
тяло се спуска надолу. Приемете, че движението е равноускорително; \[2т\]

в) времето t, за което голямото тяло достига до положение 2; \[2т\]

г) силата на опън Т на въжето; \[1т\]

д) съотношението m/M, при което малкото тяло се спуска надолу (не се изкачва нагоре). \[2т\]

Задача 3. Кондензатори

Част 1
Плосък въздушен кондензатор има площ на плочите S = 900 cm 2 и разстояние между тях
d = 5 mm. След като кондензаторът се зареди, електродите му се разкачат от източника на
напрежение и остават свободни. Намерете (буквен и числен отговор):
а) капацитетa С на кондензатора; \[1 т.\]
б) зарядa q, ако напрежението между плочите е 380 V; \[1 т.\]
в) интензитета E на електричното поле между плочите на кондензатора; \[2 т.\]
г) работата A, която трябва да извърши външна сила, за раздалечаването на плочите на
разстояние 2d; \[2 т.\]
д) работата A, която трябва да извърши външна сила, за да се запълни пространството между
плочите с гума с относителна електрична проницаемост $\varepsilon$ r = 3 . Разстоянието между плочите
е d; \[1 т.\]
Упътване: Електричната константа е $\varepsilon_0$ = 8.85 10-12 F m-1 .

Част 2
e) Намерете капацитета на системата от три
кондензатора, показана на фигурата. \[3 т.\]
