[[Състезания/2/9/2018|◂ 2018]] | [[Състезания/2/9r/2019|решения]] | [[Състезания/2/9/2020| 2020 ▸]]

Задача 1. Измервания в електрическа верига с N резистора

Затворена електрическа верига (без източник на напрежение) съдържа N
последователно свързани еднакви резистора, всеки един със съпротивление R (виж
фигурата). С омметър се измерва електрическото съпротивление между две точки от
веригата, между които се намират k резистора. Измереното съпротивление е Rk .

 R R R R

 1 2 3 N

а) Получете формула за зависимостта на Rk от R, N и k. \[3 т.\]

б) Нека R = 360 $\Omega$ и N = 6. Като използвате получената формула в подусловие а),
направете таблица и в нея запишете изчислените стойности на Rk за всички възможни
стойности на k. Получените стойности на Rk от k начертайте на графика. \[3 т.\]

в) В затворена верига с неизвестен брой N последователно свързани еднакви резистора,
всеки един с неизвестно съпротивление R, са направени две измервания. Измерени са
стойностите на съпротивлението между две точки от веригата, между които се намират
съответно един резистор и два резистора. Те са R1 = 110 $\Omega$ и R2 = 200 $\Omega$. От дадените
данни изчислете броя N на резисторите в тази верига и стойността R на
съпротивлението на всеки един от тях. \[4 т.\]

Задача 2. Ускорително движение

Тяло с маса m се намира върху хоризонтална равнина и първоначално е в покой. Когато
започне да му действа хоризонтална сила F1 = F, то се премества на разстояние s за
време t1 . Ако повторим експеримента и от първоначално състояние на покой започне
да му действа два пъти по-голяма хоризонтална сила F2 = 2F, то се премества на
същото разстояние s за време t2 . При движението на тялото по равнината му действа и
сила на триене Fт .

а) Получете формула за силата F, изразена чрез m, s, t1 и t2 . \[3 т.\]

б) Получете формула за силата на триене Fт , изразена чрез m, s, t1 и t2 . \[3 т.\]

в) Получете формула за времето t3 , за което тялото ще се премести от състояние на
покой на разстояние s под действие на хоризонтална сила F3 = 3F. Формулата да
съдържа само времената t1 и t2 . \[4 т.\]

Задача 3. Автомобил

а) Автомобил с маса M = 1200 kg се ускорява от скорост 0 до 108 km/h за 15 s.
Изчислете средната мощност P в единици "конски сили (к.с.)" на силата, причиняваща
това ускорение.
1 kW = 1,36 к.с. \[3 т.\]

б) Двигателят на автомобила е запален, автомобилът стои на място и работи на "празен
ход". Автомобилът използва за гориво метан. При тези условия двигателят изгаря 1 kg
гориво за 1 час. Топлината, която се отделя при изгарянето на 1 kg метан, е q = 56
MJ/kg. Общата маса на частта от автомобила, която се нагрява при работа на двигателя
(двигател, масло, антифриз, ауспух, скоростна кутия, радиатор и т.н.), е m = 300 kg.

Първоначалната температура на всички части е $T_0 = 10 ^\circ\mathrm{C}$, а след като двигателят се
загрее, нормалната им работна температура е $T_1 = 90 ^\circ\mathrm{C}$. Ако приемем, че всички
изброени части се нагряват еднакво, като топлообменът с околната среда е
 kJ
пренебрежим, а осредненият им специфичен топлинен капацитет е c = 0,5 kg.K ,
изчислете за колко минути автомобилът достига нормалната си работна температура. \[3
т.\]

в) Автомобилът се намира в гараж с размери - дължина 8 m, широчина 4 m и височина
2,5 m. Гаражът е плътно затворен, така че въздухът в него не може да го напуска или да
влиза свеж въздух отвън. Първоначално масите на азота и кислорода във въздуха в
гаража са в отношение mN2 : mO2 = 4 : 1. Плътността на въздуха е $\rho$ = 1,25 kg/m3. При
изгарянето на метана се извършва следната химична реакция: CH4 + 2O2 $\rightarrow$ CO2 +
2H2 O. Масите на една молекула метан (CH4 ), кислород (O2 ), въглероден диоксид (CO2 )
и вода (H2 O) са в отношение mCH4 : mO2 : mCO2 : mH2 O = 16 : 32 : 44 : 18. Прозорците на
автомобила са отвoрени, а обемът на частите му е много по-малък от обема на гаража.
Двигателят на автомобила се запалва, той започва да работи на място на "празен ход",
като при това изгаря метан със скорост 1 kg/h. След колко време T кислородът в гаража
ще намалее наполовина? \[4 т.\]