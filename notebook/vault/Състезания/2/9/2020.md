Задача 1. Равнопроменливи движения
Част I Тяло с пренебрежими размери се движи равноускорително с ускорение a = 1 m/s2
без начална скорост, като изминава път s = 200 m. След това тялото се движи
равнозакъснително с големина на ускорението 2a, докато спира.
а) Нека да означим изминалото време при равноускорителното движение с tу , а времето за
равнозакъснително движение - с tз . На колко е равно отношението tу /tз ? \[1,5 т.\]
б) Определете изминатия път sз при равнозакъснителното движение. \[2 т.\]
в) Намерете средната скорост vср по време на движението на тялото. \[2 т.\]
г) Нека след равноускорителното движение тялото да се движи равнозакъснително с
 '
ускорение a/2, докато спира. Колко ще бъде средната скорост vср за цялото движение в този
случай? \[2 т.\]
Част II Автомобил започва да се движи с ускорение aА = 0,5 m/s2 , а след време t0
мотоциклет тръгва от същото място с ускорение aМ = 2 m/s2 след автомобила. Превозните
средства се движат по прав път, като мотоциклетът настига автомобила след време t = 30 s
от момента, когато тръгва след него. Намерете колко време t0 след автомобила тръгва
мотоциклетът. \[2,5 т.\]

Задача 2. Макари и трупчета
 Две трупчета с еднакви маси m = 200 g са свързани с безмасова
 неразтеглива нишка, която е прекарана през две безмасови макари -
 неподвижна (лявата) и подвижна (дясната). В началото трупчетата се
 g
 намират на една и съща височина. В даден момент механичната
 система е пусната да се движи свободно, при което лявото трупче
 започва да се спуска надолу с неизвестно постоянно ускорение a. Може
 да използвате, че земното ускорение е g = 10 m/s2 .
 m m а) Намерете големината на ускорението a. На колко е равна силата на
 опън T на нишката по време на движението на системата? \[5,5 т.\]
б) Намерете след колко време t от началото на движението разликата между височините, на
които се намират трупчетата, ще бъде h = 12 cm. \[2,5 т.\]
в) Определете кинетичните енергии Eк,л и Eк,д на двете трупчета в момента от времето,
разгледан в предното подусловие. \[2 т.\]

Задача 3. Плаващ куб
 Еднороден куб със страна a = 20 cm се намира в равновесие, като е
 a g
 наполовина потопен в съд с вода. Между долната част на куба и
 дъното на съда е опъната безмасова неразтеглива нишка, както е
 показано на фигурата вляво. Първоначално силата на опън на
 $\rho$в нишката е T = 24 N. Плътността на водата е $\rho$в = 1 g/cm3 .
 Използвайте, че земното ускорение е g = 10 m/s2 .
а) Определете големината на Архимедовата сила, която действа на куба. \[1,5 т.\]
б) На колко е равна плътността $\rho$к на куба? \[3 т.\]
в) Бавно наливаме олио с плътност $\rho$о = 0,8 g/cm3 в съда до момента, в който нишката се
скъсва. Ако знаете, че максималната сила на опън (при скъсването) на нишката е Tmax =
48 N, определете височината h на слоя олио в момента на скъсването на нишката. \[3 т.\]
г) След като нишката се скъсва, кубът плава само в олиото, като се намира в равновесие.
Намерете до каква дълбочина d е потопен кубът в този случай. \[2,5 т.\]
