[[Състезания/2/9/2017|◂ 2017]] | [[Състезания/2/9r/2018|решения]] | [[Състезания/2/9/2019| 2019 ▸]]

Задача 1. Равновесие на електрични заряди.
Два точкови електрични заряда се намират един от друг на разстояние l = 6 cm.
Единият, заряд 1, има положителен заряд q1 = 9 $\mu$C, а другият, заряд 2, има
отрицателен заряд q2 = - 1 $\mu$C.
а) Къде на правата, минаваща през зарядите 1 и 2, може да се постави трети
положително зареден точков заряд 3, така че той да бъде в равновесие? \[2 т.\]
б) В какво равновесие ще бъде заряд 3 - устойчиво или неустойчиво? \[2 т.\]
в) Колко трябва да бъде електричният заряд q3 на заряд 3, за да бъде и заряд 2 в
равновесие? \[2 т.\]
г) Тогава ще бъде ли и заряд 1 в равновесие? \[2 т.\]
д) Има ли място на правата, минаваща през трите заряда, където ако поставим четвърти,
положително зареден заряд q4 , той да бъде в равновесие? \[2 т.\]
Подусловията са логически свързани. Разглеждайте всички възможности и
обосновавайте отговорите си.

Задача 2. Разреждане на кондензатори.
Два кондензатора с капацитети C1 и C2 (приемете, че C1 > C2 ), са заредени от батерия с
електродвижещо напрежение $\mathcal E$, като първо единият, а после другият е свързан към
клемите ѝ. След това двата кондензатора са свързани един към друг, като положително
заредената плоча на единия е свързана към отрицателно заредената плоча на другия.
При тази операция напрежението върху тях станало U ' = 3 V, а по всеки един от двата
съединителни проводника, свързващи плочите, протекъл заряд Q = 12 $\mu$C. Същата
операция била повторена още веднъж (кондензаторите били разкачени и наново били
свързани един към друг, като положително заредената плоча на единия била свързана
към отрицателно заредената плоча на другия). Новото напрежение върху тях станало
U '' = 1 V. Получете формули и изчислете стойностите на:
а) електродвижещото напрежение $\mathcal E$; \[4 т.\]
б) капацитетите C1 и C2 . \[6 т.\]



 1
Задача 3. Електрическа схема с идеални волтметър и амперметри.

 A1
 R1 R2 R3 R4

 A2
 V
Към двата края на електрическа верига, съдържаща четири последователно свързани
резистори, е подадено напрежение U = 10 V. Съпротивленията на резисторите са R1 =
1 k$\Omega$, R2 = 2 k$\Omega$, R3 = 2 k$\Omega$, R4 = 2 k$\Omega$. Изчислете показанията на трите идеални
измерителни прибора (волтметъра и двата амперметъра) и тока I3 през резистора R3 .
\[10 т.\]



 2
