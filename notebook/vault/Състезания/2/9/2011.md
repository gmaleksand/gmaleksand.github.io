ЗАДАЧА 1. - 10 точки
Две еднакви метални топчета са заредени съответно с положителен заряд Q1 = 2 $\mu$C и
отрицателен заряд Q2 = -4 $\mu$C. Те са разположени на разстояние d = 1 cm едно от друго.
Размерът на топчетата е много по-малък от разстоянието между тях.
а) Намерете големината и вида на силата (на отблъскване или на привличане), която
действа между тях (стойността на електрическата константа e k = 9.109 (N.m2)/C2 ).
б) Трето незаредено метално топче, еднакво на първите две, се допира първо до едното
заредено, а след това, без да се разрежда, до другото заредено топче, след което се
отдалечава, така, че не си взаимодейства с останалите две топчета. Определете новата
сила на взаимодействие между първите две топчета (разгледайте двата възможни
случая).

ЗАДАЧА 2. - 10 точки
Някои съвременни електрически прибори могат да работят в широк интервал от
захранващи напрежения. Така например телевизорите и мониторите могат да работят
при ефективна стойност на захранващото напрежение от 100 V до 240 V, като
консумират постоянна ефективна мощност. Нека имаме телевизор, който при работа
има ефективна мощност 110 W.
а) Колко е ефективната стойност на тока през телевизора, когато е включен към
напрежение с ефективна стойност 220 V ? Колко е амплитудата на този ток?
б) Нека разгледаме случай, когато този телевизор е включен към захранващото
напрежение от 220 V с помощта на два проводника от алуминий, всеки един с дължина
8 km (например отдалечена от трафопоста вила). Колко е съпротивлението на всеки
един от проводниците, ако площта на напречното им сечение е 4 mm2, а специфичното
съпротивление на алуминия е $\rho$ = 2,75.10-8 $\Omega$.m ? Какъв ток ще тече през телевизора?
Ще може ли той да работи?

ЗАДАЧА 3. - 10 точки
Когато ток тече по проводник, той създава магнитно поле.
а) Начертайте индукционните линии на магнитното поле (заедно с посоката им),
създадено от безкраен проводник, по който тече ток I ( на чертежа означете и посоката
на тока).
б) Как зависи големината на магнитната индукция от разстоянието до безкраен
проводник и тока, който тече по него? Напишете формулата за големината на
магнитната индукция.
в) Нека по два успоредни прави проводника текат токове I1 = 10 A и I2 = 30 A
съответно. Проводниците са разположени на разстояние 10 cm един от друг.
Определете разстоянието от проводниците до точка, в която магнитната индукция на
полето, създадено от първия проводник, е равна по големина, но обратна по посока на
магнитната индукция на полето, създадено от втория проводник. Разгледайте
поотделно двата случая - токовете текат в една и съща посока и токовете текат в
противоположни посоки.
