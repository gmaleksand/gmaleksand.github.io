**Задача 1. Въртене около вертикална ос.**

![](Resources/2025_1.svg)

Малко тяло с маса $m$ e закачено на тънка нишка с дължина $l$. Другият край на нишката е закачен за точка от тънък вертикален прът, който се върти около оста си с ъглова скорост $\omega$. Тялото с нишката се въртят със същата ъглова скорост. Земното ускорение е $g$.

а) Получете формула за силата $T$ на опъване на нишката. \[3 т.\]

б) Получете формула за ъгъла $\alpha$ (или негова тригонометрична функция), който сключват пръта и нишката. \[3 т.\]

в) При какви ъглови скорости ъгълът $\alpha$ няма да е нула? \[1 т.\]

г) Изразете момента на импулса $L$ на тялото чрез дадените величини. \[3 т.\]

**Задача 2. Цилиндър върху наклонена равнина.**

![](Resources/2025_2.svg)

Наклонена равнина сключва ъгъл $\alpha$ с хоризонталата. Върху равнината е поставен цилиндър с маса $m$ и радиус $r$, чиято ос е перпендикулярна на вертикалата. Върху цилиндъра в средата му е намотана дълга тънка нишка. Свободният ѝ край излиза от горната част на цилиндъра и е вързан за прът, намиращ се във високата част на наклонената равнина, така че нишката да е успоредна на равнината. Земното ускорение е $g$. Коефициентът на триене при хлъзгане между цилиндъра и наклонената равнина е $k$. Нишката не пречи на хлъзгането между цилиндъра и равнината (намира се в плитък жлеб с пренебрежима дълбочина). При движението на цилиндъра оста му остава перпендикулярна на вертикалата. Инерчният момент на цилиндър с маса $m$ и радиус $r$ спрямо оста му на симетрия е $I_\text{ц} = \frac{1}{2} mr^2$ . Инерчният момент на цилиндър с маса $m$ и радиус $r$ спрямо oс, успоредна на оста му на симетрия и минаваща през периферията му, е $I_\text{п} = \frac{3}{2} mr^2$ .

a) Нарисувайте на чертеж всички сили, които действат на цилиндъра и координатната система, която ще използвате. \[1 т.\]

б) При каква минимална стойност $k_{\min}$ на коефициента на триене цилиндърът ще бъде в покой върху равнината? \[3 т.\]

в) Колко е силата T на опъване на нишката, когато цилиндърът е в покой върху равнината? \[1 т.\]

Оттук нататък $k < k_{\min}$ , цилиндърът се хлъзга надолу по наклонената равнина, като нишката се размотава.

г) С какво ускорение $a$ ще се движи центърът на масата на цилиндъра? \[2 т.\]

д) Колко е силата $T$ на опъване на нишката, когато цилиндърът се хлъзга по наклонената равнина? \[1.5 т.\]

е) Нека въведем число $b$, което е отношението на извършената работа $A_\text{тр}$ от силата на триене и промяната $\Delta E_\text{пот}$ на потенциалната енергия на цилиндъра за някакъв интервал време (или за някакво изминато от цилиндъра разстояние), $b = \frac{A_\text{тр}}{\Delta E_\text{пот}}$ . Изразете $b$ чрез дадените величини. \[1 т.\] В какъв интервал от стойности се намира $b$? \[0.5 т.\]

**Задача 3. Потъване или изплаване на капка течност в друга течност.**

При стайна температура плътността на водата е $\rho_\text{в} = 998\ \mathrm{kg/m^3}$, плътността на слънчогледово олио е $\rho$о = 920 kg/m3, вискозитетът на водата е $\eta$в = 1,00.10-3 Pa.s, а вискозитетът на слънчогледовото олио е $\eta$о = 63,0.10-3 Pa.s. Земното ускорение е g = 9,81 m/s2.

a) Капка олио с радиус r = 0,60 mm изплава във вода с постоянна скорост vо . Изчислете скоростта vо . Приемете, че условията са такива, че е в сила формулата на Стокс $F_С = 6\pi\eta rv$. \[3.5 т.\]

б) Капка вода с радиус r = 0,60 mm потъва в олио с постоянна скорост vв . Изчислете скоростта vв . Приемете, че условията са такива, че е в сила формулата на Стокс $F_С = 6\pi\eta rv$. \[3.5 т.\]
Оказва се, че законът на Стокс е валиден само при "малки" скорости. Дали скоростта на тяло, движещо се във флуид, е "малка" или "голяма", зависи от числото на Рейнолдс $\displaystyle \mathrm{Re} = \frac{\rho lv}{\eta}$, където $\rho$ и $\eta$ са съответно плътността и вискозитета на флуида, а l и v са характерният размер и скоростта на тялото. За случая на кълбо, движещо се във флуид, ако Re $\le$ 1, скоростта му може да се смята за "малка" и формулата на Стокс е валидна.

в) Изчислете числото на Рейнодс Re за случаите на подусловия а) и б) и направете изводи дали формулата на Стокс е използвана правилно. \[3 т.\]
