[[Състезания/2/11/2022|◂ 2022]] | [[Състезания/2/11/2023|условия]] | [[Състезания/2/11/2024| 2024 ▸]]

**Задача 1. Фонтан.**

**а)** Нека началната скорост на струята е $v_0$, а началният ъгъл – $\alpha$. Тогава хоризонталната скорост след време $t$ е $v_x = v_0 \cos \alpha$, \[0.5 т.\] а вертикалната скорост – $v_y = v_0 \sin \alpha - gt$. \[0.5 т.\] Съответно координатите на част от струята след време $t$ са $x = v_0 \cos \alpha \cdot t$ \[0.5 т.\] и $y = v_0 \sin \alpha \cdot t - \frac{1}{2}gt^2$. \[0.5 т.\] Замествайки $t$ от първото във второто уравнение,
$y = x \tan \alpha - \frac{gx^2}{2(v_0 \cos \alpha)^2}$. \[0.5 т.\] Струята ще падне върху основата на фонтана, когато
$y = 0$ или $x \tan \alpha - \frac{gx^2}{2(v_0 \cos \alpha)^2} = 0$, \[0.5 т.\] откъдето се намира $x = \frac{2 \sin \alpha \cos \alpha v_0^2}{g} = \frac{\sin 2\alpha v_0^2}{g}$. \[0.5 т.\] $x$ е максимално, когато $\sin 2\alpha = 1$, $\alpha = 45^\circ$. \[0.5 т.\]

**б)** При максимално издигане на струята $v_y = v_0 \sin \alpha - gt = 0$, откъдето $t = \frac{v_0 \sin \alpha}{g}$. \[0.5 т.\] Замествайки в уравнението за координатата $y$, $y = v_0 \sin \alpha \frac{v_0 \sin \alpha}{g} - \frac{1}{2}g \left( \frac{v_0 \sin \alpha}{g} \right)^2 = \frac{v_0^2 \sin^2 \alpha}{2g}$. \[0.5 т.\] За струята, която пръска най-надалеч, $R = \frac{v_0^2}{g}$. За нея $h = \frac{v_0^2}{4g} = \frac{R}{4} = 1.6\text{ m}$. \[1 т.\]

**в)** На най-голяма височина ще пръска струята, която е вертикална. За нея (кинематично или от закона за запазване на енергията) $H = \frac{v_0^2}{2g} = \frac{R}{2} = 3.2\text{ m}$. \[2 т.\]

**г)** Началната скорост $v_0$ на струите, излизащи от фонтана, е $v_0 = \sqrt{gR} = 8.0\text{ m/s}$. \[2 т.\]

**Задача 2. Телескопът „Джеймс Уеб“**

**а)** Тъй като силата на тежестта е гравитационна сила, то $m_1 g = \frac{G M m_1}{R^2}$, ($m_1$ е масата на тяло, намиращо се на повърхността на Земята) откъдето $M = \frac{gR^2}{G}$. \[2 т.\] *(Забележка: тук $M$ е масата на Земята)*.

**б)** Движението на Земята се описва с уравнението $\frac{GM\mu}{L^2} = M\omega^2 L$. \[0.5 т.\] *(където $\mu$ е масата на Слънцето, а $M$ е масата на Земята)*. Движението на телескопа се описва с уравнението $\frac{G M \mu}{(L+x)^2} + \frac{G m \mu}{x^2} = \mu \omega^2 (L+x)$. \[0.5 т.\] *(където $\mu$ е масата на телескопа)*. Съкращавайки на $M$ в първото уравнение и на $\mu$ във второто, след което изваждайки първото от второто уравнение, се получава $\frac{G\mu}{(L+x)^2} + \frac{GM}{x^2} - \frac{G\mu}{L^2} = \omega^2 x$. \[0.5 т.\] Лявата част на това уравнение може да се преобразува така: $\frac{G\mu}{(L+x)^2} + \frac{GM}{x^2} - \frac{G\mu}{L^2} = \frac{G\mu}{L^2(1+\frac{x}{L})^2} + \frac{GM}{x^2} - \frac{G\mu}{L^2} \approx \frac{G\mu}{L^2} (1 - 2\frac{x}{L}) + \frac{GM}{x^2} - \frac{G\mu}{L^2} = -\frac{2G\mu x}{L^3} + \frac{GM}{x^2}$. \[0.5 т.\] Замествайки в горното уравнение, $-\frac{2G\mu x}{L^3} + \frac{GM}{x^2} = \omega^2 x$, \[0.5 т.\] откъдето след преобразования, $\frac{GM}{x^2} = x \left( \frac{2G\mu}{L^3} + \omega^2 \right)$, \[0.5 т.\] $x = \sqrt[3]{\frac{GM}{\frac{2G\mu}{L^3} + \omega^2}} = \sqrt[3]{\frac{GM}{3\omega^2}} = \sqrt[3]{\frac{GM}{3(\frac{2\pi}{T})^2}}$. \[1 т.\]

**в)** Тъй като земното ускорение е $g = \frac{GM}{R^2}$, то $x = \sqrt[3]{\frac{gR^2}{3(\frac{2\pi}{T})^2}}$, $x = \sqrt[3]{\frac{g}{12} \left( \frac{RT}{\pi} \right)^2}$. \[2 т.\]

**г)** Замествайки с дадените стойности, $x \approx 1.50 \cdot 10^9\text{ m} = 1.50 \cdot 10^6\text{ km}$. \[2 т.\]

**Задача 3. Флайборд (Flyboard)**

**а)** За да „виси човекът във въздуха“, трябва силата му на тежестта да е равна на промяната на импулса на струята за единица време, \[1 т.\] $Mg = \frac{\Delta p}{\Delta t} = \frac{2\Delta m v}{\Delta t}$ \[1 т.\] $= \frac{2\rho\Delta V v}{\Delta t}$ \[1 т.\] $= 2\rho S v^2$ \[1 т.\] $= \frac{\rho \pi d^2 v^2}{2}$, откъдето $v = \sqrt{\frac{2Mg}{\rho \pi d^2}}$ \[1 т.\] $\approx 7.18\text{ m/s}$. \[1 т.\]

**б)** Минималната мощност $P$ на двигателя на джета, за да осигури движението на водата по описания начин, е $P = \frac{\Delta E}{\Delta t} = \frac{\Delta E_{kin} + \Delta E_{pot}}{\Delta t}$ \[1 т.\] $= \frac{\Delta m v^2/2 + \Delta m gh}{\Delta t} = \rho Sv \left( \frac{v^2}{2} + gh \right) = \frac{\rho v \pi d^2}{4} \left( \frac{v^2}{2} + gh \right)$ \[2 т.\] $\approx 6.4\text{ kW}$. \[1 т.\]