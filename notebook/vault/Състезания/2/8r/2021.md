[[Състезания/2/8/2020|◂ 2020]] | [[Състезания/2/8/2021|условия]] | [[Състезания/2/8/2022| 2022 ▸]]

Ето пълният текст от представения документ:

**Задача 1. Кинематика**

**а)** Изминатият от велосипеда път от началния момент до момента на изпреварването е $s_B = v_B t_и$. \[0,5 т.\] Условието велосипедът да настигне мотоциклета е $s_B = d + s_M$, откъдето $s_M = s_B - d = v_B t_и - d = 20 \text{ m}$. \[1 т.\] За това време мотоциклетът изминава път $s_M = \frac{a_M t_и^2}{2}$, т.е. $a_M = \frac{2s_M}{t_и^2} = \frac{2(v_B t_и - d)}{t_и^2} = 0,4 \text{ m/s}^2$. \[1 т.\]

**б)** При равноускорителното си движение мотоциклетът развива скорост $v_M = a_M t_и$. \[0,5 т.\] Търсеното отношение е $\frac{v_B}{v_M} = \frac{v_B}{a_M t_и} = \frac{v_B t_и}{2(v_B t_и - d)} = 2,5$. \[1 т.\]

**в)** В момента на изравняване на скоростите $v_B = v'_M = a_M t'$, където $v'_M$ е скоростта на мотоциклета в този момент. Оттук $t' = \frac{v_B}{a_M} = \frac{v_B t_и^2}{2(v_B t_и - d)} = 25 \text{ s}$. \[1 т.\] Разстоянието между велосипеда и мотоциклета в този момент е $d' = v_B t' - \frac{a_M t'^2}{2} - d = \frac{(v_B t_и - 2d)^2}{4(v_B t_и - d)} = 45 \text{ m}$. \[1,5 т.\]

**г)** В този случай трябва да съвпадат скоростите на двете превозни средства в момента на настигането: $v_{B,\min} = a_M t_{и,\max}$. \[0,5 т.\] Освен това, се изпълняват съотношенията $s_{M,\max} = v_{B,\min} t_{и,\max} - d = \frac{a_M t_{и,\max}^2}{2}$. \[0,5 т.\] Следователно $v_{B,\min} = \sqrt{2da_M} = \frac{2\sqrt{d(v_B t_и - d)}}{t_и} = 8 \text{ m/s}$. \[1 т.\]
Съответно $t_{и,\max} = \sqrt{\frac{2d}{a_M}} = t_и \sqrt{\frac{d}{v_B t_и - d}} = 20 \text{ s}$ \[1 т.\] и $s_{M,\max} = d = 80 \text{ m}$ \[0,5 т.\].

**Задача 2. Свободно падане**

**а)** Саксията изминава разстоянието $H$ за време $t_H$, като $H = g t_H^2/2$ \[0,5 т.\], т.е. $t_H = \sqrt{2H/g} = 3 \text{ s}$ \[1 т.\]. Скоростта, с която саксията се удря в земята, е $v_H = g t_H = \sqrt{2gH} = 30 \text{ m/s}$. \[1 т.\]

**б)** Скоростта, с която саксията достига прозореца, е $v_0 = g t_0$. \[0,5 т.\] При движението на саксията покрай прозореца е изпълнено, че $h = v_0 t + gt^2/2 = gt_0 t + gt^2/2$ \[1,5 т.\], откъдето $t_0 = \frac{h}{gt} - \frac{t}{2} \approx 2 \text{ s}$ \[1,5 т.\]. Саксията изминава разстоянието $h_0$ за време $t_0$, като $h_0 = g t_0^2/2 = \frac{g}{2} \left( \frac{h}{gt} - \frac{t}{2} \right)^2 \approx 19 \text{ m}$. \[1,5 т.\]

**в)** Скоростта на саксията, минаваща покрай долния край на прозореца, е $v = g(t_0 + t)$. \[0,5 т.\] Докато саксията пада покрай прозореца, нейната скорост нараства със $\frac{100(v - v_0)}{v_0} = \frac{100t}{t_0} = \frac{200gt^2}{2h - gt^2} \approx 5\%$. \[2 т.\]

**Задача 3. Трупчета на нишка**

**а)** Както може да се види на чертежа вляво, във вертикално направление на лявото трупче действат силата на тежестта $G_л = m_л g$ надолу \[0,3 т.\] и реакцията на опората $N_л = G_л$ нагоре \[0,2 т.\]. В хоризонтално направление на лявото трупче действат силата на триене $f_л = kN_л = km_л g$ наляво \[0,5 т.\] и силата на опън $T_л$ надясно \[0,2 т.\]. На дясното трупче (във вертикално направление) действат силата на тежестта $G_д = m_д g$ надолу \[0,3 т.\] и реакцията на опората $N_д = G_д$ нагоре \[0,2 т.\]. В хоризонтално направление действат силата на триене $f_д = kN_д = km_д g$ \[0,5 т.\] и силата на опън $T_д$ \[0,2 т.\] наляво, както и силата $F$ надясно \[0,1 т.\].

**б)** След прерязването на нишката дясното трупче продължава да се движи под действие на силата $F$ и силата на триене $f_д$. От II принцип на Нютон следва, че $F - km_д g = m_д a'$ \[1 т.\], откъдето $F = m_д (kg + a') = 1,8 \text{ N}$ \[1 т.\].

**в)** Като приложим II принцип на Нютон за двете трупчета преди прерязването на нишката, ще получим: $T_л - km_л g = m_л a$ \[1 т.\] (за лявото трупче) и $F - T_д - km_д g = m_д a$ \[1 т.\] (за дясното трупче), като $T_л = T_д = T$ \[0,5 т.\] от III принцип на Нютон. Като съберем двете уравнения на Нютон, за да изключим силите на опън, получаваме, че масата $m_л = \frac{F}{kg + a} - m_д = \frac{m_д (a' - a)}{kg + a} = 300 \text{ g}$. \[1,5 т.\]

**г)** От уравнението на Нютон за лявото трупче следва, че силата на опън $T = m_л (kg + a) = m_д (a' - a) = 0,6 \text{ N}$. \[1,5 т.\]