[[Състезания/2/8/2021|◂ 2021]] | [[Състезания/2/8/2022|условия]] | [[Състезания/2/8/2023| 2023 ▸]]

**Задача 1. Кинематика**

**а)** Изминатият от мотоциклета път от началния момент до момента на изпреварването е $s_M = v_M t_{\text{изп}}$. \[0,5 т.\] Условието мотоциклетът да настигне автомобила е $s_M = d + s_A = 3d/2$. \[0,5 т.\] Междувременно автомобилът изминава път $s_A = \frac{a_A t_{\text{изп}}^2}{2} = \frac{d}{2} = \frac{s_M}{3} = \frac{v_M t_{\text{изп}}}{3}$ \[0,5 т.\], т.е. $t_{\text{изп}} = \frac{2v_M}{3a_A} = 10 \text{ s}$ \[1 т.\]. Оттук $s_A = \frac{v_M t_{\text{изп}}}{3} = \frac{2v_M^2}{9a_A} = 50 \text{ m}$. \[1 т.\]

**б)** В момента на изпреварването автомобилът има скорост $v_A = a_A t_{\text{изп}} = \frac{2v_M}{3} = 10 \text{ m/s}$. \[1 т.\]

**в)** Нека да означим с $\tau$ времето между двете изпреварвания. За това време двете превозни средства изминават един и същ път: $v_M \tau = v_A \tau + \frac{a_A \tau^2}{2}$ \[0,5 т.\], откъдето $\tau = \frac{2(v_M - v_A)}{a_A} = \frac{2v_M}{3a_A}$ \[0,5 т.\]. Следователно $t'_{\text{изп}} = t_{\text{изп}} + \tau = \frac{4v_M}{3a_A} = 20 \text{ s}$. \[1 т.\] Изминатият от автомобила път до второто изпреварване е $s'_A = s_A + v_M \tau = \frac{8v_M^2}{9a_A} = 200 \text{ m}$. \[1 т.\]

**г)** Условието автомобилът да развие двойно по-голяма скорост от тази на мотоциклета е $a_A \tau = 2v_M$, откъдето $\tau = \frac{2v_M}{a_A} = 30 \text{ s}$. \[1 т.\] В този момент разстоянието между двете превозни средства е $\delta = d + \frac{a_A \tau^2}{2} - v_M \tau = d = 2s_A = \frac{4v_M^2}{9a_A} = 100 \text{ m}$. \[1,5 т.\]

**Задача 2. Свободно падане**

**а)** За време $t$ тялото изминава път $H - h = gt^2/2$ от първоначалната височина до височината $h$. \[0,5 т.\] Общият изминат път до удара в земната повърхност е $H = gT^2/2$, където $T$ е пълното време на падане. \[0,5 т.\] По условие $T - t = \Delta t$. От двете уравнения за пътя следва, че $T + t = \frac{T^2 - t^2}{T - t} = \frac{2h}{g(T - t)} = \frac{2h}{g \Delta t}$. \[1 т.\] Като съберем двете уравнения за сумата и разликата на времената, ще получим, че $T = \frac{h}{g \Delta t} + \frac{\Delta t}{2}$. \[1 т.\] Оттук $H = \frac{g}{2} \left( \frac{h}{g \Delta t} + \frac{\Delta t}{2} \right)^2 = 180 \text{ m}$. \[1 т.\]

**б)** Средната скорост на тялото над височината $h$ е $v_{cp1} = \frac{H - h}{t} = \frac{gt}{2}$. \[0,5 т.\] Средната скорост на движение след това е $v_{cp2} = \frac{h}{\Delta t}$. \[0,5 т.\] Следователно търсеното отношение е $\frac{v_{cp2}}{v_{cp1}} = \frac{2h}{gt \Delta t}$. \[0,5 т.\] От предното подусловие се вижда, че $t = T - \Delta t = \frac{h}{g \Delta t} - \frac{\Delta t}{2}$. \[0,5 т.\] Оттук $\frac{v_{cp2}}{v_{cp1}} = \frac{4h}{2h - g(\Delta t)^2} = 3$. \[1 т.\]

**в)** Времето за изминаване на последните сто метра е $t_{100} = T - \sqrt{\frac{2(H - 100 \text{m})}{g}} = \frac{h}{g \Delta t} + \frac{\Delta t}{2} - \sqrt{\left( \frac{h}{g \Delta t} + \frac{\Delta t}{2} \right)^2 - \frac{200 \text{m}}{g}} = 2 \text{ s}$. \[2 т.\]

**г)** Окончателната скорост, с която тялото се удря в земната повърхност, е $v_{kp} = gT = \frac{h}{\Delta t} + \frac{g \Delta t}{2} = 60 \text{ m/s}$. \[1 т.\]

**Задача 3. Теглене на трупчета**

**а)** Както може да се види на чертежа вляво, във вертикално направление на лявото трупче действат силата на тежестта $G_л = m_л g$ надолу и реакцията на опората $N_л = G_л$ нагоре. В хоризонтално направление действат силата $F_л$ наляво, силата на триене $f_л = k N_л = k m_л g$ наляво и силата на опън $T$ надясно (преди нишката да бъде прерязана). \[0,5 т.\] На дясното трупче (във вертикално направление) действат силата на тежестта $G_д = m_д g$ надолу и реакцията на опората $N_д = G_д$ нагоре. Преди прерязването на нишката в хоризонтално направление действа силата $F_д$ надясно, както и силата на триене $f_д = k N_д = k m_д g$ и силата на опън $T$ наляво. \[0,5 т.\] Като приложим II принцип на Нютон за двете трупчета преди да бъде прерязана нишката, ще получим: $T - F_л - k m_л g = m_л a$ \[1 т.\] (за лявото трупче) и $F_д - T - k m_д g = m_д a$ \[1 т.\] (за дясното трупче).

След прерязването на нишката няма да има сили на опън и II принцип на Нютон за движението на двете трупчета дава: $F_л - k m_л g = m_л a_л$ \[0,5 т.\] (за лявото трупче) и $F_д - k m_д g = m_д a_д$ \[0,5 т.\] (за дясното трупче). Като изразим силите $F_л$ и $F_д$ от двете уравнения след прерязването на нишката и ги заместим в уравненията на Нютон преди прерязването, ще получим, че $T - m_л(a_л + 2gk) = m_л a$ и $m_д a_д - T = m_д a$. \[0,5 т.\] Изключваме първоначалното ускорение $a$ от последните две уравнения, което води до $m_л m_д = \frac{T(m_л + m_д)}{a_л + a_д + 2gk} = 1 \text{ kg}^2$. \[1 т.\] За двете маси се получава едно и също уравнение: $m(2 \text{ kg} - m) = 1 \text{ kg}^2$. Оттук $m^2 - 2m \text{ kg} + 1 \text{ kg}^2 = (m - 1 \text{ kg})^2 = 0$ \[0,5 т.\], откъдето $m_л = m_д = 1 \text{ kg}$ \[1 т.\].

**б)** От II принцип на Нютон за движението на двете трупчета след прерязването на нишката се вижда, че $F_л = m_л(a_л + kg) = 1,5 \text{ N}$ \[1 т.\], а $F_д = m_д(a_д + kg) = 4,5 \text{ N}$ \[1 т.\].

**в)** От първото подусловие следва, че $a = a_д - T/m_д = 0,5 \text{ m/s}^2$. \[1 т.\]