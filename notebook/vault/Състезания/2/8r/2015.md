**Задача 1. а)** Максималната скорост $v_m$ на влака е скоростта му при равномерното движение (0,5 т.). При равноускорителното движение той изминава разстояние $s_1 = v_m t_1 / 2$ (0,5 т.), при равномерното – $s_2 = v_m t_2$ (0,5 т.) и при равнозакъснителното – $s_3 = v_m t_3 / 2$ (0,5 т.). Общото време на движение е $t = t_1 + t_2 + t_3$, откъдето намираме $t_2 = t - (t_1 + t_3)$. Тогава за пълния изминат път $s = s_1 + s_2 + s_3$ имаме израза

$s = v_m [t - (t_1 + t_3) / 2], \qquad (0,5 \text{ т.})$

откъдето при $t = s / v_{cp}$ (0,5 т.) намираме

$v_m = \frac{s}{\frac{s}{v_{cp}} - \frac{t_1 + t_3}{2}} \approx 14 \text{ м/с} \approx 50 \text{ км/ч}. \qquad (1 \text{ т.})$

**б)** При равноускорителното движение изминатият път е

$s_1 = v_m t_1 / 2 \approx 70 \text{ м}, \qquad (1 \text{ т.})$

при равнозакъснителното –

$s_3 = v_m t_3 / 2 \approx 140 \text{ м}, \qquad (1 \text{ т.})$

при равномерното –

$s_2 = s - s_1 - s_3 \approx 1590 \text{ м}. \qquad (1 \text{ т.})$

**в)** Като отчетем равенствата

$v_m = a_1 t_1 = a_2 t_3, \qquad (1 \text{ т.})$

намираме

$a_1 = \frac{v_m}{t_1} \approx 1,4 \text{ м/с}^2, \qquad (1 \text{ т.})$

$a_2 = \frac{v_m}{t_3} \approx 0,7 \text{ м/с}^2. \qquad (1 \text{ т.})$

**Задача 2. а)** Движението нагоре става със средна скорост $v_0 / 2$ (0,5 т.), при което получаваме

$v_0 = \frac{2H}{t_1} = 22 \text{ м/с}. \qquad (1 \text{ т.})$

**б)** Тъй като на височина $H$ скоростта на топката е нула, от закона за скоростта при равнозакъснително движение имаме

$a_1 = \frac{v_0}{t_1} = 11 \text{ m/s}^2. \qquad (1 \text{ т.})$

**в)** Движението нагоре става с ускорение $a_1 > g(0,5 \text{ т.})$, което означава, че трябва да се отчита и силата на съпротивление на въздуха $f(0,5 \text{ т.})$. Тогава падането на топката ще става с ускорение $a_2 \neq g(0,5 \text{ т.})$. Тъй като падането на топката е равноускорително движение без начална скорост, за времето $t_2$ имаме израза

$t_2 = \sqrt{\frac{2H}{a_2}}. \qquad (1 \text{ т.})$

От уравнението на Нютон за движение на топката следва

$ma_1 = mg + f, \qquad (1 \text{ т.})$

$ma_2 = mg - f, \qquad (1 \text{ т.})$

откъдето намираме

$a_2 = 2g - a_1 = 8,6 \text{ m/s}^2. \qquad (1 \text{ т.})$

Тогава получаваме

$t_2 \approx 2,26 \text{ s.} \qquad (1 \text{ т.})$

**г)** Търсената скорост е

$\text{v} = \sqrt{2Ha_2} \approx 19,5 \text{ m/s}. \qquad (1 \text{ т.})$

**Забележка:** Търсената скорост може да се намери и по формулата $\text{v} = a_2 t_2 \approx 19,4 \text{ m/s}$. Разликата в числените стойности се дължи на използването на указаната приближена стойност на $t_2$, докато стойностите на $H$ и $a_2$ са точни. Ако при пресмятането на $\text{v}$ използваме междинната приближена стойност за $t_2 \approx 2,262 \text{ s}$, резултатът не зависи от използваната формула.

**Задача 3. а)** Еквивалентната схема на електрическата верига е показана на фиг. 1 (1 т.).

**б)** 1. Търсената мощност се дава с израза

$P = \frac{U^2}{r/2} = 2 \frac{U^2}{r}, \qquad (1 \text{ т.})$

където $r$ е съпротивлението на половината от пръстена, а $U$ – напрежението на източника. Мощността на тока преди преместването на контактите е

$P_0 = \frac{U^2}{R}, \qquad (1 \text{ т.})$

където еквивалентното съпротивление

$\text{Фиг. 1} \qquad R = \frac{R_1 R_2}{R_1 + R_2} = \frac{3}{4} R_1, \qquad (1 \text{ т.})$

тъй като $R_2 = 3R_1$ (1 т.). От друга страна е в сила равенството $r = 2R_1$ (1 т.). Тогава имаме

$$P = \frac{U^2}{R_1} = \frac{3}{4} \left( \frac{4U^2}{3R_1} \right) = \frac{3}{4} P_0 = 45 \text{ W}. \qquad (1 \text{ т.}) $$

2. В този случай търсената мощност се дава с израза

$P = I^2 (r/2) = \frac{1}{2} I^2 r, \qquad (1 \text{ т.})$

където $I$ е общият ток. От друга страна

$P_0 = I^2 R = \frac{3}{4} I^2 R_1. \qquad (1 \text{ т.})$

Като отчетем връзката $r = 2R_1$, намираме

$P = I^2 R_1 = \frac{4}{3} \left( \frac{3}{4} I^2 R_1 \right) = \frac{4}{3} P_0 = 80 \text{ W}. \qquad (1 \text{ т.})$