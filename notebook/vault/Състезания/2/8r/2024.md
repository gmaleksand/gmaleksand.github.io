[[Състезания/2/8/2023|◂ 2023]] | [[Състезания/2/8/2024|условия]] | [[Състезания/2/8/2025| 2025 ▸]]

**Решение 1.1.** Движението на мотрисата може да се раздели на три части: равноускорително, равномерно и равнозакъснително. Графично те са представени на фигурата вдясно. (**3 т.**)$^{(1)}$ За да различаваме величините (изминат път – $s$, средна скорост – $v$, ускорение – $a$ и време на движение – $t$) отнасящи се за всяка една от трите части на движението, ще използваме долни индекси, съответно $1$, $2$ и $3$. (**1 т.**)

$^{(1)}$Точки за фигурата се дават ако графиката е трапец – (**1 т.**), ако са означени осите – (**1 т.**) ако ясно се вижда, че ускорението при спиране е по-голямо от това при тръгване – (**1 т.**).

**Решение 1.2.** Може да запишем законите за движение при ускорително движение в общ вид и да ги приложим за всяка част от движението на мотрисата:
$$s = s_0 + v_0t \pm at^2/2, \text{ (0.5 т.) (1)}$$
$$v = v_0 \pm at. \text{ (0.5 т.) (2)}$$

Знакът „$+$“, пред ускорението $a$, отговаря на равноускорително движение, знакът „$-$“ отговаря на равнозакъснително движение, а ако когато движението е равномерно използваме, че $a = 0$. Във всички случай може да изберем отправната система така, че $s_0 = 0$. (**0.5 т.**)

Началната и крайната скорости на мотрисата е нула, тогава от (1) може да запишем $s_1 = a_1t_1^2/2$, от (2) следва, че $v = a_1t$ или при $t = t_1, v = a_1t_1 = v_2$. За средната скорост в първата част получаваме $v_1 = s_1/t_1 = a_1t_1^2/(2t_1) = a_1t_1/2 = v_2/2$. (**1.5 т.**) Аналогично може да получим и средната скорост за третата част – $v_3 = s_3/t_3 = a_3t_3/2 = v_2/2$. (**1 т.**) Така получаваме, че $v_1 = v_3 = v_2/2$, където $v_2$ е скоростта на движение във втория участък, когато $a = 0$. Сега остава да изразим тази скорост чрез известните величини от условието на задачата – $s, v_{ср}$ и $t_y$. Средната скорост $v_{ср}$ за цялото време на движение е:
$$v_{ср} = \frac{s_1 + s_2 + s_3}{t_1 + t_2 + t_3} = \frac{v_1t_1 + v_2t_2 + v_3t_3}{t_1 + t_2 + t_3} = \frac{v_2t_1/2 + v_2t_2 + v_2t_3/2}{s/v_{ср}}$$
$$= \frac{v_2 (t_1/2 + t_2 + t_3/2)}{s/v_{ср}} = \frac{v_2 [(t_1 + t_3) /2 + t_2]}{s/v_{ср}} = \frac{v_2 [t_y/2 + (s/v_{ср} - t_y)]}{s/v_{ср}}$$
$$= \frac{v_2 (s/v_{ср} - t_y/2)}{s/v_{ср}} \text{ (0.5 т.), откъдето намираме } v_2 = \frac{s}{s/v_{ср} - t_y/2} = \frac{2sv_{ср}}{2s - v_{ср}t_y}. \text{ (0.5 т.)}$$

Окончателно за средните скорости по време на ускорителното движение получаваме $v_1 = v_3 = v_2/2 = sv_{ср}/(2s - v_{ср}t_y)$. (**1 т.**)

***Забележка:** тази част от задачата може да се реши и като се използва фигурата по-горе, от която да се определи изминатият път като площта на трапец със основи $t_2, t_1 + t_2 + t_3$ и височина $v_2$. Средната скорост $v$ може да се пресметне като получената площ се раздели на цялото време на движение – голяма основа на трапеца. За това и други алтернативни решения се дават същия брой точки (**6 т.**).*

**Решение 2.1.** Нека означим с $N$ силата, с която равнината действа на тяло с маса $m$, с $R$ силата на взаимодействие между двете тела, а с $f$ силата на триене действаща на съответното тяло. Сили с долен индекс 1 ще се отнасят за тяло с маса $m_1$, съответно сили с долен индекс 2 ще се отнасят за тяло с маса $m_2$. Записваме законите на Нютон за всеки от случаите и намираме търсените ускорения:
(1) случай:
* за тяло 1: $F - f_1 - R_1 = m_1a$ (**0.5 т.**)
* за тяло 1: $N_1 = m_1g$ (**0.5 т.**)
* за тяло 2: $R_2 - f_2 = m_2a$ (**0.5 т.**)
* за тяло 2: $N_2 = m_2g$ (**0.5 т.**)
* $R_1 = R_2, f_1 = k_1N_1, f_2 = k_2N_2$ (**1 т.**)
* $a = \frac{F - (k_1m_1 - k_2m_2)g}{m_1 + m_2}$ (**1 т.**)

(2) случай:
* по условие знаем, че телата се движат с едно и също ускорение (неподвижни са едно спрямо друго), тогава за да определим ускорението може да ги разглеждаме като едно тяло с маса $m_1 + m_2$; (**1 т.**)
* $F - f_1 = (m_1 + m_2)a$; (**0.5 т.**)
* $N = (m_1 + m_2)g, f_1 = k_1N$; (**1 т.**)
* $a = \frac{F - k_1(m_1 + m_2)g}{m_1 + m_2}$. (**1 т.**)

***Забележка:** случай (2) може да се реши и като се запишат всички сили действащи на всяко от телата поотделно. За това и други алтернативни решения се дават същия брой точки (**3.5 т.**).*

**Решение 2.2.** За да определим минималния коефициент на триене между двете тела записваме втория закон на Нютон само за второто тяло:
* $F - f_2 = m_2a$, където $f_2 = kR_2$; (**1 т.**)
* $R_2 = m_2g$. (**0.5 т.**)
Изразяваме $k = \frac{F}{m_2g} - \frac{a}{g}$ и заместваме полученото по-горе ускорение:
$$k \ge \frac{F}{m_2g} - \frac{F}{(m_1 + m_2)g} + k_1 = \frac{m_1}{m_2} \frac{F}{(m_1 + m_2)g} + k_1 = \frac{F}{m_2g} \frac{1}{(1 + m_2/m_1)} + k_1. \text{ (**1 т.**)}$$

**Решение 3.1.** Ако звукът, който се чува, при падане на топчетата има равномерен ритъм, то топчетата падат през равни интервали от време – $\Delta t$. (**1 т.**) Нека първото топче пада за време $t$, всяко следващо ще пристига след време $\Delta t$ или времето за падане на $n$-то топче ще е $t + (n - 1)\Delta t$. (**1 т.**) Искаме да пуснем възможно най-много топчета, така че времето $t$ за падане на първото топче трябва да е минимално, това ще е така ако го пуснем от първия етаж. (**1 т.**) Като използваме, че топчетата нямат начална скорост и падат с ускорение $g$ може да пресметнем, че $h_1 = \Delta h = g\Delta t^2/2$, а $h_n = g(n\Delta t)^2/2 = n^2\Delta h$. (**1 т.**) В случая $n^2 \le 27$ или може да пуснем пет топчета (**1 т.**) от етажи – 1, 4, 9, 16 и 25. (**1 т.**) Времето между ударите ще е $\Delta t = \sqrt{2\Delta h/g} = \sqrt{2 \cdot 3/10} \text{ s} = \sqrt{3/5} \text{ s} \approx 0.77 \text{ s}$. (**1 т.**)

**Решение 3.2.** Сега трябва да разгледаме топчета пускани през еднакъв интервал от време, нека го означим с $t$. Ако първото топче стига земята когато четвъртото започва да пада означава, че времето на полет на топчето е $3t$, тогава може да запишем $27\Delta h = g(3t)^2/2$. (**1 т.**) Времето на полет на второто топче ще е $2t$, а това на третото $t$ или търсената разлика ще е $H = g(2t)^2/2 - gt^2/2 = 3gt^2/2$. (**1 т.**) Като изразим и заместим $t$, получаваме – $H = 3g \cdot 6\Delta H/(2g) = 9\Delta h = 27 \text{ m}$. (**1 т.**)