Задача 1. ЧАСТ А. Да означим разстоянието между двете гари с s, а времето за изминаването му с $t = t_1 + t_2 + t_3$. Тогава имаме 

$$ \bar{v} = \frac{s}{t}, \quad t_1 = t_3 = \frac{s}{3v_1}, \quad t_2 = \frac{s}{3v_2} = \frac{s}{3nv_1}, \quad \bar{v} = \frac{3n}{2n+1} v_1. \quad [1 т.] $$

За търсените скорости в различните участъци получаваме 

$$ v_1 = \frac{2n+1}{3n} \bar{v} \approx 10,7 \text{ m/s}, [1 т.] \quad v_2 = nv_1 = \frac{2n+1}{3} \bar{v} = 16 \text{ m/s}. [1 т.] $$

**ЧАСТ Б.** а) В момента на отделяне на предмета от балона той има скорост $v_0$, насочена нагоре, и ускорение $g$, насочено надолу към земната повърхност. Следователно до падането си на земята предметът извършва два вида движение: отначало равнозакъснително, а след това свободно падане (равноускорително) [1 т.]. Да означим общото време с $t = t_1 + t_2$. Тогава от закона за скоростта при равнозакъснително движение имаме 

$$ v = v_0 - gt_1 = 0 \Rightarrow t_1 = \frac{v_0}{g}. \quad [1 т.] $$

Предметът след време $t_1$ ще достигне максимална височина 

$$ h = H + \frac{v_0 t_1}{2} = H + \frac{v_0^2}{2g}. \quad [1 т.] $$

От тази височина предметът пада свободно за време $t_2$. Тогава имаме 

$$ h = \frac{gt_2^2}{2} \Rightarrow t_2 = \sqrt{\frac{2h}{g}} = \frac{v_0}{g} \sqrt{1 + \frac{2gH}{v_0^2}}. \quad [1 т.] $$

Окончателно времето за падане на предмета на земята е 

$$ t = \frac{v_0}{g} \left[ 1 + \sqrt{1 + \frac{2gH}{v_0^2}} \right] \approx 7,1 \text{ s.} \quad [1,5 т.] $$

б) Скоростта, с която предметът пада на земята се определя с израза

$$v = gt_2 = v_0 \sqrt{1 + \frac{2gH}{v_0^2}} \approx 63 \text{ m/s}. \qquad [1,5 \text{ т.}] $$

**Задача 2. ЧАСТ А.** а) От вида на графиката на скоростта при движение по наклонената равнина следва, че то се извършва с постоянно ускорение, както нагоре, така и надолу. Ускорението се пресмята по формулата 

$$a = \frac{|v_2 - v_1|}{t_2 - t_1}. \qquad [0,5 \text{ т.}] $$

При движение нагоре по наклонената равнина имаме $v_1 = 6 \text{ m/s}$, $v_2 = 0$, $t_2 - t_1 = 3 \text{ s}$, при което получаваме 

$$a_1 = 2 \text{ m/s}^2. \qquad [0,5 \text{ т.}] $$

При движение надолу по наклонената равнина имаме $v_1 = 0$, $v_2 = 4 \text{ m/s}$, $t_2 - t_1 = 5 \text{ s}$, при което получаваме 

$$a_2 = 0,8 \text{ m/s}^2. \qquad [0,5 \text{ т.}] $$

б) Движението на шайбата по наклонената равнина се извършва под действие на две постоянни сили (движението е с постоянно ускорение) – движещата сила $F$, насочена надолу по наклонената равнина, и силата на триене $f$, чиято посока зависи от посоката на движение [0,5 т.]. Уравненията на движение имат вида 

$$ma_1 = F + f, \quad [1 \text{ т.}] \qquad ma_2 = F - f. \quad [1 \text{ т.}] $$

Чрез почленно събиране и почленно изваждане на уравненията намираме 

$$F = \frac{m}{2} (a_1 + a_2) \approx 0,25 \text{ N}, \qquad [1 \text{ т.}] $$

$$f = \frac{m}{2} (a_1 - a_2). \qquad [0,5 \text{ т.}] $$

Силата на триене се дава също с израза $f = kN$ [0,5 т.], където $N$ е нормалният натиск на шайбата върху наклонената равнина. По третия принцип на механиката реакцията на опората е $R = N$ [0,5 т.], при което намираме 

$$R = \frac{f}{k} = \frac{m}{2k} (a_1 - a_2) = 0,54 \text{ N}. \qquad [1 \text{ т.}] $$

**ЧАСТ Б.** Ще разгледаме движението на куршума спрямо отправно тяло движещата се дъска. Тъй като дъската се движи с постоянна скорост, ускорението на куршума в дъската не се променя ($\Delta u = 0$). [0,25 т.] Тогава куршумът навлиза в дъската със скорост


$v'_0 = v_0 + u$ [0,25 т.] и излиза от нея със скорост $v' = v + u$ [0,25 т.]. Тъй като движението в дъската е равнозакъснително, от израза за ускорението 

$a = \frac{(v'_0)^2 - (v')^2}{2d} \Rightarrow v' = \sqrt{(v'_0)^2 - 2ad}, \quad [1 т.]$

където като отчетем $a = F/m$ [0,25 т.], намираме 

$v = \sqrt{(v_0 + u)^2 - \frac{2Fd}{m} - u}. \quad [0,5 т.]$

**Задача 3.** а) Волтметърът отчита напрежението между краищата на съпротивлението $R$ при двата начина на свързване на източника и волтметъра, тъй като токът през другото съпротивление ($R_1$ или $R_1$) е нула [1 т.]. В първия случай токът е 

$I_1 = \frac{U_0}{R + R_1} = \frac{U_1}{R} \Rightarrow U_0 = \frac{R + R_1}{R} U_1. \quad [2 т.]$

Във втория случай имаме 

$I_2 = \frac{U_0}{R + R_2} = \frac{U_2}{R} \Rightarrow U_0 = \frac{R + R_2}{R} U_2. \quad [2 т.]$

Тогава намираме 

$R = \frac{U_2 R_2 - U_1 R_1}{U_1 - U_2} = 20 \Omega. \quad [1,5 т.]$

б) Като заместим получения израз за $R$ в един от изразите за $U_0$, получаваме 

$U_0 = \frac{U_1 U_2 (R_2 - R_1)}{U_2 R_2 - U_1 R_1} = 10,8 \text{ V}. \quad [1,5 т.]$

в) При първото свързване мощността на съпротивлението $R_1$ е 

$P_1 = I_1^2 R_1 = \frac{U_0^2 R_1}{(R + R_1)^2}, \quad [0,5 т.]$

а при второто свързване мощността на съпротивлението $R_2$ е 

$P_2 = I_2^2 R_2 = \frac{U_0^2 R_2}{(R + R_2)^2}. \quad [0,5 т.]$

От приравняването на тези мощности намираме 

$R = \sqrt{R_1 R_2} = 8 \Omega. \quad [1 т.]$