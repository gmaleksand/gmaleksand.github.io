[[Състезания/2/8/2024|◂ 2024]] | [[Състезания/2/8/2025|условия]]

**Задача 1.** Въпросите с един верен отговор носят (1 т.). Въпросите с два верни отговора носят по (0.5 т.) за всеки. Ако е посочен и грешен отговор, не се дават точки. 

| 1.1 | 1.2   | 1.3   | 1.4 | 1.5 | 1.6   | 1.7 | 1.8 | 1.9 | 1.10  |
| --- | ----- | ----- | --- | --- | ----- | --- | --- | --- | ----- |
| б)  | в) г) | б) в) | г)  | а)  | а) в) | а)  | б)  | г)  | а) г) |

**Решение 2.1.** Означаваме силите не опън на нишките с $T_1$ и $T_2$, силата на реакция на опората за първото тяло с $N$, а силата на триене с $f$. Всички тези сили, както и силите на тежестта на двете тела са означени на фигурата. (1 т.) 

Записваме законите на Нютон за двете тела: 

$ за тяло 1: \quad $T_1 - f = m_1 a_1$, \quad (1 т.) $

$ за тяло 2: \quad $m_2 g - T_2 = m_2 a_2$, \quad (1 т.) $

$ за макарата: \quad $T_2 - 2T_1 = 0$, \quad (1 т.) $

където сме отчели, че масата на макарата е пренебрежимо малка. За да пресметнем ускоренията трябва още да използваме, че $f = kN = km_1 g$, (0.5 т.) както и това, че при преместване на тяло 1 на разстояние $x$, тяло 2 се премества на разстояние $x/2$. (1 т.) От закона за пътя при равноускорително движение – $x_i = x_{0i} + v_{0i} t + a_i t^2 / 2$, $i = 1, 2$ може да получим, че $a_1 = 2a_2$. (1 т.) Така за ускоренията получаваме: 

$$ a_1 = 2 \frac{m_2 - 2km_1}{m_2 + 4m_1} g \text{ и } a_2 = \frac{m_2 - 2km_1}{m_2 + 4m_1} g. \quad (0.5 т.) $$

**Решение 2.2.** След като вече знаем ускоренията на телата не е проблем да получим и силите на опън, които им действат: 

$$ T_2 = m_2 g - m_2 a_2 = 2(2 + k) \frac{m_1 m_2}{m_2 + 4m_1} g \text{ и } T_1 = (2 + k) \frac{m_1 m_2}{m_2 + 4m_1} g. \quad (1 т.) $$

**Решение 2.3.** За да се движи тяло 2 надолу то двата израза за ускоренията трябва да са положителни, което е изпълнено при: 

$$ m_2 - 2km_1 > 0 \text{ или } m_2 / m_1 > 2k. \quad (1 т.) $$

**Решение 3.1.** За да определим височината на водопада първо трябва да определим височината, от която пада парчето лед – $h_1$. Нека времето за падане на леда да бъде $t_1$, тогава $h_1 = gt_1^2 / 2$. (1 т.) След като падне звукът от разбиването на леда трябва да измине същото разстояние $h_1$ обратно до алпиниста. Ако това става за време $t_2$, то $h_1 = ut_2 = gt_1^2 / 2$. (1 т.) Общото време, което засича алпинистът е: $t = t_1 + t_2$. (1 т.) Изразяваме $t_2 = t - t_1$, заместваме в предпоследното равенство и получаваме квадратно уравнение за $t_1$: $gt_1^2 / 2 + ut_1 - ut = 0$. (1 т.) Взимаме само положителния корен: $t_1 = -u / g + \sqrt{u^2 / g^2 + 2tu / g}$. (1 т.) Сега вече може да изразим $h_1 = u(t - t_1) = ut + u^2 / g - \sqrt{u^4 / g^2 + 2tu^3 / g} = 64.8 \approx 65$ m (1 т.) и за височината на водопада получаваме $h = 104.8 \approx 105$ m. (1 т.) 

**Решение 3.2.** Времето за падане на леда е $t_1' = \sqrt{2h / g}$, времето за достигане на звука от земята до алпиниста е $t_2' = h / u$, така за общото време получаваме $t' = t_1' + t_2' = \sqrt{2h / g} + h / u \approx 4.9$ s. (1 т.) Средната скорост е отношението на изминатия път $h$ към времето, за което го изминава $t_1'$ (1 т.) или $v_{cp} = h / t_1' = 22.9$ m/s ≈ 23 m/s. (1 т.)