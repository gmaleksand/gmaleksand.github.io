[[Състезания/proletno/9/2015|◂ 2015]] | [[Състезания/proletno/9/2016|условия]] | [[Състезания/proletno/9/2017| 2017 ▸]]

**Задача 1. Електрически вериги**

Част А: Заряд на кондензатор. Токът, който тече във веригата, е

$$I = \frac{U}{R_1 + R_2} = \frac{U}{3R_2}. \qquad [0,5 \text{ т.}] $$

Тогава напреженията между краищата на всеки от резисторите са съответно

$$U_1 = IR_1 = \frac{2}{3}U, \quad U_2 = IR_2 = \frac{1}{3}U. \qquad [0,5 \text{ т.}] $$

Нека приемем, че електродът на кондензатора с капацитет $C$, свързан с т. $N$, има положителен заряд. (Ако зарядът на този електрод се окаже отрицателен, във всички уравнения трябва да заменим $q \to -q$, при което електродите на този кондензатор ще сменят знаците на зарядите си.) Напрежението между точките $A$ и $M$ е сума от напреженията на кондензаторите с капацитет $C_1$ и $C$. Тогава имаме

$$\frac{q_1}{C_1} + \frac{q}{C} = \frac{2}{3}U. \qquad [1 \text{ т.}] $$

Аналогично напрежението между точките $A$ и $B$ е

$$\frac{q_1}{C_1} + \frac{q_2}{C_2} = U, \qquad [1 \text{ т.}] $$

а от закона за запазване на електричния заряд в т. $N$ намираме

$$q_1 = q + q_2. \qquad [1 \text{ т.}] $$

Решаването на тази система уравнения дава

$$q = \frac{1}{18}CU. \qquad [1 \text{ т.}] $$

**Част Б: Потенциометър.** На фиг. 1, а е показана еквивалентната схема на свързване в първия случай. \[0,5 т. \] Нека означим напрежението на източника с $U$. Тогава за еквивалентното съпротивление на успоредно свързаните резистор и половината от потенциометъра имаме

$$R_1 = \frac{2R.(R/2)}{2R + R/2} = \frac{2}{5}R. \qquad [0,5 \text{ т.}] $$

Тогава напрежението върху резистора е

$$U_1 = \frac{R_1}{R_1 + R/2} U = \frac{4}{9}U. \qquad [0,5 \text{ т.}] $$

Във втория случай (фиг. 1, б) \[0,5 т. \] резисторът се свързва успоредно на съпротивление-то $R_x$ на част от потенциометъра. Тогава еквивалентното им съпротивление е

$$R_2 = \frac{2RR_x}{2R + R_x} \qquad [0,5 \text{ т.}] $$

а напрежението между краищата на резистора е

$$U_2 = \frac{R_2}{R - R_x + R_2} U = \frac{2RR_x}{RR_x - R_x^2 + 2R^2} U = \frac{2}{3}U. \qquad [1 \text{ т.}] $$

Търсеното съпротивление $R_x$ се определя от квадратното уравнение

$$R_x^2 + 2RR_x - 2R^2 = 0. \qquad [0,5 \text{ т.}] $$

Следователно търсеното съпротивление е

$$R_x = (\sqrt{3} - 1)R \approx 0,73R \approx \frac{3}{4}R. \qquad [1 \text{ т.}] $$
**Задача 2. Потопено тяло**

а) На кълбото действат три сили: сила на тежестта $mg$, насочена надолу $[0,5 \, \text{т.}]$, сила на Архимед $F_A [0,5 \, \text{т.}]$ и реакцията на опората (дъното) $R [0,5 \, \text{т.}]$, насочени нагоре. При равновесие имаме

$mg - F_A - R = 0. \qquad [1 \, \text{т.}]$

В дадения случай

$F_A = \rho_0 g \frac{V}{2}, \qquad [0,5 \, \text{т.}]$

където $V$ е обемът на кълбото. По третия принцип на механиката $R = F [0,5 \, \text{т.}]$ и $mg = P [0,5 \, \text{т.}]$. Освен това имаме

$m = \rho V, \quad V = \frac{P}{\rho g}. \qquad [1 \, \text{т.}]$

След заместване в условието за равновесие на потопеното кълбо намираме

$P - \frac{\rho_0}{2\rho} P - F = 0, \qquad [1 \, \text{т.}]$

откъдето следва

$\rho = \frac{P}{2(P-F)} \rho_0 = 800 \, \text{kg/m}^3. \qquad [1 \, \text{т.}]$

б) Натискът върху дъното на съда става нула, когато се изравнят силата на тежестта и Архимедовата сила, т.е. $mg = F_A [0,5 \, \text{т.}]$. В този случай

$F_A = \rho_0 g \left( \frac{V}{2} + \Delta V \right). \qquad [0,5 \, \text{т.}]$

Тогава от уравнението

$\rho V = \rho_0 \left( \frac{V}{2} + \Delta V \right) \qquad [1 \, \text{т.}]$

намираме

$\Delta V = \frac{1}{2} \left( \frac{2\rho}{\rho_0} - 1 \right) V = \frac{1}{2} \left( \frac{2\rho}{\rho} - 1 \right) \frac{P}{\rho g} = 0,61. \qquad [1 \, \text{т.}]$

**Задача 3. Топлина**

**Част А:** Началната температура на сместа е 0°C, която остава постоянна до пълното разтопяване на леда [0,5 т.]. За това е необходимо количество топлина

$Q_1 = m\lambda. \qquad [1 \text{ т.}]$

След като в съда има само вода с маса $M$, започва нейното нагряване. Количеството топлина $Q_2$, което отива за повишаване на температурата на водата с $\Delta T$, е

$Q_2 = Mc\Delta T. \qquad [1 \text{ т.}]$

От друга страна имаме

$Q_1 = Pt_1, \quad Q_2 = Pt_2, \qquad [1 \text{ т.}]$

където $P$ е постъпилото количество топлина за единица време. От тези равенства следва

$\frac{m\lambda}{Mc\Delta T} = \frac{t_1}{t_2}, \qquad [0,5 \text{ т.}]$

откъдето намираме

$M = \frac{\lambda}{c\Delta T} \frac{t_2}{t_1} m = 3 \text{ kg.} \qquad [1 \text{ т.}]$

**Част Б:** Нека лекият автомобил изминава разстояние $s$ \[0,5 т.\]. Автомобилът ще изразходва бензин с маса $m = \rho V$ \[0,5 т.\], при изгарянето на който в двигателя се получава количество топлина

$Q = mq = \rho Vq. \qquad [1 \text{ т.}]$

Разглеждайки двигателя на автомобила като топлинна машина, можем да определим извършената от него работа

$A = \eta Q = \eta \rho Vq. \qquad [1 \text{ т.}]$

От друга страна, поради движението на автомобила с постоянна скорост, силата на съпротивление извършва работа по големина

$A_f = fs = A. \qquad [1 \text{ т.}]$

След заместване намираме $f = \frac{\eta \rho Vq}{s} \approx 773 \text{ N.}$ \[1 т.\]

