**Задача 1А.**

а) В интервала $0 – 2\text{ s}$ ускорението е постоянно и има стойност $a = 1\text{ m/s}^2$. Тъй като движението започва от състояние на покой на тялото, то е равноускорително без начална скорост.\[0,25 т.]\ В интервала $2\text{ s} – 4\text{ s}$ ускорението е равно на нула и понеже тялото е достигнало определена скорост при равноускорителното движение, в този интервал движението е равномерно, т. е. с постоянна скорост.\[0,25 т.]\ В интервала $4\text{ s} – 6\text{ s}$ ускорението е постоянно и отново е $a = 1\text{ m/s}^2$. Тъй като за този интервал началната скорост е различна от нула, са възможни два вида движение. Ако посоката на ускорението съвпада с посоката на скоростта в момента $t = 4\text{ s}$, движението е равноускорително с начална скорост.\[0,25 т.]\. Когато посоката на ускорението е противоположна на посоката на скоростта при $t = 4\text{ s}$, движението на тялото в интервала $4\text{ s} – 6\text{ s}$ е равнозакъснително.\[0,25 т.]\

б) Като отчетем вида на движението за всеки от интервалите, можем да запишем следните изрази за скоростта:

$v = at, \quad 0 \le t \le 2\text{ s},$ \[0,25 т.]\

$v = v_0 = v(2\text{ s}) = 2\text{ m/s}, \quad 2\text{ s} \le t \le 4\text{ s},$ \[0,25 т.]\

$v = v_0 + a(t - 4), \quad 4\text{ s} \le t \le 6\text{ s}$ – при равноускорително движение, \[0,25 т.]\

$v = v_0 - a(t - 4), \quad 4\text{ s} \le t \le 6\text{ s}$ – при равнозакъснително движение. \[0,25 т.]\

Графиките на скоростта са показани съответно на фиг. 1А, *а* и фиг. 1А, *б*.

*(Графики на скоростта v, m/s спрямо времето t, s)*

**Фиг. 1А, а [0,5 т.]\ / **Фиг. 1А, б [0,5 т.]\

в) Средната скорост за интервала $0 – 6\text{ s}$ се определя по формулата

$v_{\text{ср}} = \frac{s}{t} = \frac{s_1 + s_2 + s_3}{t},$

където $t = 6\text{ s}$. Когато в интервала $4\text{ s} – 6\text{ s}$ движението е равноускорително, имаме

$s_1 = \frac{v_0 t_1}{2} = 2\text{ m}, \quad s_2 = v_0 t_2 = 4\text{ m}, \quad s_3 = \frac{(v_0 + v_{\text{max}}) t_3}{2} = 6\text{ m},$ \[0,5 т.]\

при което намираме

$v_{\text{ср}} = 2\text{ m/s}.$ \[0,5 т.]\

Ако в интервала $4\text{ s} – 6\text{ s}$ движението е равнозакъснително, имаме

$s_1 = \frac{v_0 t_1}{2} = 2\text{ m}, \quad s_2 = v_0 t_2 = 4\text{ m}, \quad s_3 = \frac{(v_0 + v_{\text{min}}) t_3}{2} = 2\text{ m},$ \[0,5 т.]\

откъдето получаваме

$v_{\text{ср}} = 1,33\text{ m/s}.$ \[0,5 т.]\

**Задача 1Б.** а) Приемаме, че тялото 1 се движи надолу, а тялото 2 – нагоре. Уравненията на движение са:

$m_1 a_1 = m_1 g - T,$ \[0,5 т.]\

$m_2 a_2 = T - m_2 g - f.$ \[0,5 т.]\

Тъй като нишката е с фиксирана дължина $a_1 = a_2 = a$. \[0,5 т.]\ Събираме почленно уравненията, при което получаваме

$a = \frac{(m_1 - m_2)g - f}{m_1 + m_2} \approx 1,7\text{ m/s}^2.$ \[1,5 т.]\

(Положителният знак на ускорението $a$ показва, че правилно сме избрали посоката на движение на телата.)

б) От първото уравнение изразяваме $T$:

$T = m_1(g - a)$ \[0,5 т.]\

и като заместим ускорението $a$, намираме

$T = \frac{2m_1 m_2}{m_1 + m_2}g + \frac{m_1}{m_1 + m_2}f \approx 4,2\text{ N}.$ \[1,5 т.]\

**Задача 2. Обем на примеси**

а) Да означим обема на водата с $V_0$, а обема на чистата захар с $V_1$. Тъй като плътността на разтвора се дава с израза

$\rho = \frac{m_0 + m_1}{V_0 + V_1},$ \[1 т.]\

като отчетем равенствата

$m_1 = \rho_1 V_1, \quad V_0 = \frac{m_0}{\rho_0}$ \[2 т.]\

и ги заместим в израза за плътността на разтвора, намираме

(1) $V_1 = \frac{m_0}{\rho_0} \times \frac{\rho_0 - \rho}{\rho - \rho_1}.$ \[1 т.]\

б) Първоначалното показание на везната е

$P_1 = m_0 g + Mg + \rho_0(V_1 + V)g,$ \[1 т.]\

където $M$ е масата на съда, а $V_1$ – обемът на захарта. След пълното разтваряне на захарта във водата показанието на везната е

$P_2 = (m_0 + \rho_1 V_1)g + Mg + \rho Vg.$ \[1 т.]\

Изменението на показанието на везната след разтваряне на захарта е

$\Delta P = P_2 - P_1 = (\rho - \rho_0)Vg + (\rho_1 - \rho_0)V_1 g,$ \[1 т.]\

откъдето намираме

$V = \frac{\Delta P}{(\rho - \rho_0)g} - \frac{\rho_1 - \rho_0}{\rho - \rho_0}V_1.$ \[1 т.]\

След заместване на (1) за обема на примесите имаме

$V = \frac{\Delta P}{(\rho - \rho_0)g} - \frac{m_0}{\rho_0} \times \frac{\rho_1 - \rho_0}{\rho_1 - \rho}.$ \[2 т.]\

**Задача 3. Кръгов процес**

а) На фиг. 1 е показан процесът 1–2–3–1

*(Графика на процеса в p-V координати)*

**Фиг. 1 [1 т.]\

б) За състоянието върху изохората е изпълнено условието

$\frac{p'}{T'} = \frac{p_3}{T_3},$ \[0,5 т.]\

а за състоянието върху изобарата имаме

$\frac{V''}{T''} = \frac{V_3}{T_3}.$ \[0,5 т.]\

Като отчетем, че $V_3 = V'$, $p_3 = p''$ и $T_3 = T' \frac{p''}{p'}$ (или $T_3 = T'' \frac{V'}{V''}$) \[0,75 т.]\, намираме

$\frac{p' V'}{T'} = \frac{p'' V''}{T''}.$ \[0,25 т.]\

Тъй като състоянията са избрани произволно, можем да запишем за всяко състояние на газа равенството

$\frac{pV}{T} = B = \text{const}.$

в) Тъй като при изохорния процес температурата нараства от $T_3$ до $T_1$, а при изобарния процес температурата намалява от $T_2$ до $T_3$, имаме $T_{\text{min}} = T_3$. За адиабатния процес температурата намалява от $T_1$ до $T_2$ и $T_{\text{max}} = T_1$ \[1 т.]\. От първия принцип на термодинамиката $\Delta U = Q - A'$ за всеки един от процесите имаме:

**за адиабатния процес 1–2**

$\Delta U|_{12} = \frac{3}{2} B(T_2 - T_{\text{max}}) < 0, \quad A'_{12} = A, \quad Q_{12} = 0,$ т. е. газът нито получава, нито отдава топлина \[1 т.]\

**за изобарния процес 2–3**

$\Delta U|_{23} = \frac{3}{2} BT_3 - \frac{3}{2} BT_2 = \frac{3}{2} B(T_{\text{min}} - T_2), \quad A'_{23} = p_2(V_3 - V_2) = B(T_{\text{min}} - T_2),$

$Q_{23} = \Delta U|_{23} + A'_{23} = \frac{5}{2} B(T_{\text{min}} - T_2) < 0,$ т. е. газът отдава топлина \[1 т.]\

**за изохорния процес 3–1**

$\Delta U|_{31} = \frac{3}{2} BT_1 - \frac{3}{2} BT_3 = \frac{3}{2} B(T_{\text{max}} - T_{\text{min}}), \quad A'_{31} = 0,$ т. е. газът получава топлина \[1 т.]\.

Тъй като от първия принцип на термодинамиката, приложен за адиабатния процес, следва

$T_2 = T_{\text{max}} - \frac{2A}{3B},$ \[0,5 т.]\

намираме

$Q_{\text{пол}} = Q_{31} = \frac{3}{2} B(T_{\text{max}} - T_{\text{min}}), \quad Q_{\text{отд}} = -Q_{23} = \frac{5}{2} B(T_{\text{max}} - T_{\text{min}}) - \frac{5}{3} A.$ \[1 т.]\

г) За процеса 1–2–3–1 имаме $\Delta U = 0$, откъдето следва $A_0 = Q_{\text{пол}} - Q_{\text{отд}}$ \[0,25 т.]\

$\eta = \frac{Q_{\text{пол}} - Q_{\text{отд}}}{Q_{\text{пол}}} = \frac{(5/3)A - B(T_{\text{max}} - T_{\text{min}})}{(3/2)B(T_{\text{max}} - T_{\text{min}})},$ \[0,5 т.]\

откъдето изразяваме

$T_{\text{max}} - T_{\text{min}} = \frac{(5/3)A}{(\frac{3}{2} \eta + 1)B} \approx 77\text{ K}.$ \[0,75 т.]\