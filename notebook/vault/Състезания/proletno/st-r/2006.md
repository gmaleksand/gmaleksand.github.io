**Задача 1. Разхлабена струна** 

а) Законът за движение на шайбата по $y$ се получава от уравнението на стоящата вълна при $x = L$: 

$$ (1) \quad y(t) = A \sin(kL) \sin(\omega t). \qquad [0,25 \, \text{т.}] $$

Ускорението на шайбата е втора производна на отклонението по времето: 

$$ (2) \quad a(t) = y''(t) = -\omega^2 A \sin(kL) \sin(\omega t). \qquad [0,25 \, \text{т.}] $$

За да изразим ускорението чрез зададените параметри, използваме съотношението: 

$$ (3) \quad \lambda v = c. \qquad [0,5 \, \text{т.}] $$

Оттук получаваме: 

$$ (4) \quad \omega = 2\pi v = \frac{2\pi c}{\lambda} = kc \qquad [0,5 \, \text{т.}] $$

Използваме формулата за скорост на напречните вълни и заместваме израза (4) за $\omega$ в уравнение (2): 

$$ (5) \quad a(t) = -\frac{k^2 T}{\mu} A \sin(kL) \sin\left(k t \sqrt{\frac{T}{\mu}}\right) \qquad [0,5 \, \text{т.}] $$

б) От II принцип на Нотон: 

$$ (6) \quad ma = -T \sin \alpha, \qquad [1 \, \text{т.}] $$

където $\alpha$ е ъгълът между допирателната към струната в десния й край и оста x (фиг. 1.1). Мащабът по y е силно увеличен. В действителност A << L, поради което този ъгъл е много малък и $\sin \alpha \approx \tg \alpha$, т. е.: 

$$ (7) \quad ma \approx -T \tg \alpha \qquad [1 \, \text{т.}] $$

От друга страна: 

$$ (8) \quad \tg \alpha = \frac{dy}{dx} = kA \cos(kL) \sin(\omega t). \qquad [1 \, \text{т.}] $$

Като заместим изразите (5) и (8) в уравнение (7), и след елементарни преобразования, получаваме: 

$$ (9) \quad \cot g(kL) = \frac{Mk}{\mu}. \qquad [1 \, \text{т.}] $$

в) За да намерим най-ниската (основна) честота v на струната, е нужно да определим най-малката стойност на k, която удоволетворява условието за стояща вълна (9). Удобно е (но не е задължително) да въведем помощна безразмерна променлива $x = kL$. Тогава уравнение (9) се записва във вида: 

$$ (10) \quad \cotg(x) = \frac{Mx}{\mu L}. $$

При зададените числени стойности установяваме, че $\mu L = M$ и уравнението за определяне на $x$ се упростява допълнително: 

$$ (11) \quad \cotg(x) = x. $$

За да намерим най-малкия корен на това уравнение, е достатъчно да построим върху милиметрова хартия графиките на функциите $y = \cotg(x)$ и $y = x$ в интелвала (0; $\pi/2$). За целта пресмятаме функцията $y = \cotg(x)$ в поне 10 точки и построяваме нейната графика. Графиката на функцията $y = x$ е ъглополовяща на I квадрант (фиг. 1.2). 

[1 т] за таблица с минимум 10 реда, [0,5 т] за таблица 5 - 9 реда, [0 т] за < 5 реда 

| x (rad) | cotg(x)  |
| ------- | -------- |
| 0.1     | 9.966644 |
| 0.2     | 4.933155 |
| 0.3     | 3.232728 |
| 0.4     | 2.365222 |
| 0.5     | 1.830488 |
| 0.6     | 1.461696 |
| 0.7     | 1.187242 |
| 0.8     | 0.971215 |
| 0.9     | 0.793551 |
| 1       | 0.642093 |
| 1.1     | 0.508968 |
| 1.2     | 0.38878  |
| 1.3     | 0.277616 |
| 1.4     | 0.172477 |
| 1.5     | 0.070915 |


<div class="figure-caption">

Фиг.1.2

</div>

 

[1 т] за правилно нанесени точки върху графиката. 

От пресечната точка на графиките намираме: 

$x \approx 0.86$ или $k = x/L \approx 1,7 \text{ m}^{-1}$. [1 т] за две верни значещи цифри

За честотата имаме: 

$ v = \frac{\omega}{2\pi} = \frac{kc}{2\pi} = \frac{x}{2\pi L} \sqrt{\frac{T}{\mu}}, \quad [0,5 \text{ т}] $

откъдето: 

$ v \approx 19,4 \text{ Hz}. \quad [0,5 \text{ т}] $

**Задача 2. Ако имаше магнитни заряди** 

а) Сравняваме изразите за големината на магнитнота индукция на точков магнитен заряд с израза за магнитната индукция на малък участък с дължина $dl$ от проводник, по който тече ток $I$: 

$B = \frac{\mu_0 g}{4\pi r^2} \quad (\text{точков заряд}) \quad \text{и} \quad dB = \frac{\mu_0 ldl \sin \theta}{4\pi r^2} \quad (\text{токов елемент}). \quad [1 \text{ т}]$ 

Оттук следва, че: 

[$g$] = A.m 

[0,5 т] 

Понеже 1 A = 1 C/s, следва, че единицата за магнитен заряд в SI е: 

[$g$] = C.m/s. 

[0,5 т] 

б) Като използваме теоремата на Гаус за полето в "магнитния кондензатор", получаваме за магнитната индукция в кондензатора: 

(1) $B = \mu_0 \gamma$, 

[1 т] 

където $\gamma = g/S$ е повърхнинната плътност на магнитния заряд върху положителната плоча. От втория принцип на Нютон: 

(2) $\frac{mv^2}{R} = evB$ 

[0,25 т] 

намираме радиуса на орбитата на електрона: 

(3) $R = \frac{mv}{eB} = \frac{mv}{\mu_0 e\gamma}$. 

[0,25 т] 

От условието за квантуване на Бор за момента на импулса на електрона е изпълнено: 

(4) $mvR = \frac{nh}{2\pi}$. 

[1 т] 

От уравнения (3) и (4) следва: 

(5) $\mu_0 e\gamma R^2 = \frac{nh}{2\pi}$. 

[0,5 т] 

Площта на електронната орбита е $S = \pi R^2$, а общият заряд, който се съдържа в тази площ, е: 

(6) $g = \gamma \pi R^2$. 

[0,5 т] 

Като използваме уравнение (5), получаваме: 

(7) $g = n \frac{h}{2\mu_0 e}$ $n = 0,1, 2, 3, \dots$. 

Следователно пълният заряд е кратен на елементарен магнитен заряд: 

(8) $g_e = \frac{h}{2\mu_0 e}$. 

[0,5 т] 

Като заместим с числените стойности на константите в системата SI, пресмятаме: 

(9) $g_e = \frac{6,64 \cdot 10^{-34} \text{ J.s}}{2,4 \cdot 10^{-7} \text{ H/m} \cdot 1,60 \cdot 10^{-19} \text{ C}} \approx 1,65 \cdot 10^{-9} \text{ C.m/s}$. 

[0,5 т] 

в) 1 вариант: Когато зарядът е в точка с координата $z$, пръстенът огражда пространствен ъгъл с връх в заряда и с големина (вж. фиг. 2.1):

$$ (10) \quad \Omega = 2\pi(1 - \cos\alpha) = 2\pi\left(1 + \frac{z}{\sqrt{z^2 + a^2}}\right) $$

Магнитният поток, който преминава през пръстена е: 

$$ (11) \quad \Phi(z) = \frac{\mu_0 g \Omega}{4\pi} = \frac{\mu_0 g}{2} \left(1 + \frac{z}{\sqrt{z^2 + a^2}}\right). \quad [0,25 \, \text{т}] \quad \text{Фиг. 2.1} $$

Според закона на Фарадей, индуцираното ЕДН в пръстена е: 

$$ (12) \quad \mathcal{E} = -\frac{d\Phi}{dt} = -\frac{d\Phi}{dz} \frac{dz}{dt} = -\frac{d\Phi}{dz} \nu, \quad [0,5 \, \text{т}] $$

като сме отчели, че $v = dz/dt$. Като използваме уравнение (11) намираме: 

$$ (13) \quad \mathcal{E} = -\frac{\mu_0 g a^2 \nu}{2\left(z^2 + a^2\right)^{3/2}} \quad [1 \, \text{т}] $$

**2 вариант:** Преминаваме към отправна система свързана с частицата. В тази система пръстенът се приближава към частицата със скорост $-v$. 

Всяка точка от пръстена се намира в магнитно поле с индукция: 

$$ (14) \quad B = \frac{\mu_0 g}{4\pi\left(z^2 + a^2\right)}, \quad [0,5 \, \text{т}] \quad \text{Фиг. 2.2} $$

наклонена под ъгъл $\alpha$ спрямо оста $z$. 

На свободен заряд с големина, $q$ от пръстена действа сила: 

$$ (15) \quad F = qvB\sin\alpha = \frac{\mu_0 g qav}{4\pi\left(z^2 + a^2\right)^{3/2}} \quad [0,5 \, \text{т}] \quad \text{Фиг. 2.3} $$

При обход на пръстена в положително направление (по правилото на дяната ръка спрямо оста $z$) тази сила извършва работа: 

$$ (16) \quad A = -2\pi aF $$

и, следователно, воде до индуциране на ЕДН: 

$$ (17) \quad \mathcal{E} = \frac{A}{q} = -\frac{\mu_0 g a^2 \nu}{2\left(z^2 + a^2\right)^{3/2}} \quad [1 \, \text{т}] \quad \text{Фиг. 2.4} $$

Енергията, която се отделя в пръстена за време $dt$ е 

$$ (18) \quad dQ = \frac{\mathcal{E}^2}{R} dt = \frac{\mathcal{E}^2}{vR} dz, \quad [0,5 \, \text{т}]$$

където $dz$ е преместването на частицата за същия интервал от време. Общото количество топлина е: 

$$ (19) \quad Q = \frac{\mu_0^2 g^2 a^4 \nu}{4R} \int_{-\infty}^{+\infty} \frac{dz}{\left(z^2 + a^2\right)^3} = \frac{3\pi\mu_0^2 g^2 \nu}{32aR} \quad [0,5 \, \text{т}] \quad \text{Фиг. 2.6} $$

Като вземем предвид израза за елементарния магнитен заряд, получаваме: 

$$ (20) \quad Q = \frac{3\pi h^2 \nu}{128e^2 aR} \quad [1 \, \text{т}] \quad \text{Фиг. 2.7} $$

**Задача 3. Икономично отопление** 

а) През бетона за единица време се пренася топлина: 

$$ (1) \quad P_6 = k_1 \frac{ab - c^2}{d_1} (T_1 - T_2) \quad [0,5 \text{ т}] $$

а през стъклото на прозореца: 

$$ (2) \quad P_n = k_2 \frac{c^2}{d_2} (T_1 - T_2) \quad [0,5 \text{ т}] $$

Следователно, необходимата мощност на наглевателя е: 

$$ (3) \quad P = \left( k_1 \frac{ab - c^2}{d_1} + k_2 \frac{c^2}{d_2} \right) (T_1 - T_2) = 19,7 \text{ кW.} \quad [1 \text{ т}] $$

б) През бетона преминава същото количество топлина, като това, определено в (1). През двете стъкла и слоя въздух между тях преминава за единица време едно и също количество топлина $P'$. Следователно разликата в температурите между двете повърхности на всяко от съклата е: 

$$ (4) \quad \Delta T_c = \frac{d_2 P'}{k_2 c^2}, \quad [0,5 \text{ т}] $$

а между двата края на въздушния слой: 

$$ (5) \quad \Delta T_6 = \frac{d_3 P'}{k_3 c^2}. \quad [0,5 \text{ т}] $$

Общата разлика в температурите между стаята и външния въздух, следователно е: 

$$ (6) \quad T_1 - T_2 = 2\Delta T_c + \Delta T_6 = \frac{(2d_2 / k_2 + d_3 / k_3)P'}{c^2} \quad [1 \text{ т}] $$

Оттук намираме: 

$$ (7) \quad P' = \frac{c^2 (T_1 - T_2)}{(2d_2 / k_2 + d_3 / k_3)} \quad [1 \text{ т}] $$

Новата мощност на нагревателя е равна на пълното количество топлина, което преминава през стената за единица време: 

$$ (8) \quad P_1 = P_6 + \frac{c^2 (T_1 - T_2)}{(2d_2 / k_2 + d_3 / k_3)} = 921 \text{ W.} \quad [1 \text{ т}] $$

в) Нека за време $t$ работното вещество получава количество топлина $Q_2$ от външния въздух, а двигателят на помпата извършва работа $A = P_2t$ за свиване на веществото. Тогава количеството топлина $Q_1$, което работното вещество отдава на въздуха в стаята е: 

$$ (9) \quad Q_1 = Q_2 + P_2t. \quad [0,5 \text{ т}] $$

Понеже помпата работи по цикъла на Карно, е изпълнено: 

$$ (10) \quad \frac{Q_1}{T_1} = \frac{Q_2}{T_2}. \quad [0,5 \text{ т}] $$

Оттук намираме връзката: 

$$ (11) \quad P_2t = \frac{(T_1 - T_2)}{T_1} Q_1 \quad [0,5 \text{ т}] $$

За да се поддържа постоянна температура в стаята, е нужно количеството топлина, което въздухът в стаята получава, да е равно на количеството топлина, което преминава за същото време през външната стена (в случай на двоен прозорец): 

(12) $Q_1 = P_1 t$. [0,5 т] 

Следователно, мощността, която термопомпата консумира е: 

$$ (13) \quad P_2 = \frac{(T_1 - T_2)}{T_1} P_1 = 63 \text{ W}. \quad [1 т] $$

От формули (1) и (8) следва, че консумираната мощност $P_1$ при директно отопление с електрически нагревател е пропорционална на разликата $(T_1 - T_2)$ между вътрешната и външната температури. Следователно, когато външната температура се повиши до 10 °C, консумираната мощност от нагревателя намалява 2 пъти. [0,5 т] 

От резултата (13) следва, че при зададена температура на въздуха в стаята, консумираната мощност $P_2$ от термопомпата е пропорционална $(T_1 - T_2)P_1$ т.е. на $(T_1 - T_2)^2$. Следователно, когато външната температура се повиши до 10 °C, консумираната от термопомпата мощност намалява 4 пъти. [0,5 т]
