[[Състезания/proletno/st/2017|◂ 2017]] | [[Състезания/proletno/st/2018|условия]] | [[Състезания/proletno/st/2019| 2019 ▸]]

**Задача 1. Механика**

а) На тялото действат две сили: реакцията на опората $\vec{N}$ и силата на тежестта $\vec{G}$. Тъй като тялото се движи по окръжност, резултантната на всички сили има единствено хоризонтална компонента, която се явява центростремителна сила. Така получаваме:
$$N \cos \theta=m g,$$
$$N \sin \theta=\frac{m v_{o}^{2}}{r_{o}} \quad \text { [1 т.] }$$
където $\theta$ е ъгълът между допирателната към повърхността и хоризонталата. Следователно
$$\tan \theta=\frac{v_{o}^{2}}{g r_{o}} .$$
Същевременно имаме $\tan \theta=\frac{d z}{d r}=2 k r$, откъдето $v_{o}^{2}=2 k g r_{o}^{2}=2 g z_{o}$. Окончателно
$$v_{o}=\sqrt{2 g z_{o}} \quad \text { [1 т.] }$$

б) Означаваме максималната височина със $z$, съответния радиус с $r$ и съответната скорост с $v$. От закона за запазване на енергията имаме
$$\frac{m v_{o}^{2}}{2}+m g z_{o}=\frac{m v^{2}}{2}+m g z \quad \text { [1 т.] }$$
Да разгледаме въртящия момент, който създават двете сили спрямо оста $z$: $\vec{M}=\vec{r} \times(\vec{N}+\vec{G})$.
Тъй като $M_{z}=0$ и $\frac{d L_{z}}{d t}=M_{z}$, имаме $L_{z}=$ const, т.е. $z$-компонентата на момента на импулса се запазва. Следователно
$$m v_{o} r_{o}=m v r, \text { т.е. } v=v_{o} \frac{r_{o}}{r} \quad \text { [1 т.] }$$
Така за максималната височина получаваме $z=\frac{v_{o}^{2}}{2 g} \quad \text { [1 т.] }$

в) Ще разгледаме два подхода: динамичен и енергетичен.

**Динамичен:**

Тъй като $z_{o}$ е малко, за ъгъла на допирателната имаме
$$\sin \theta \approx \tan \theta=\frac{d z}{d r}=2 k r \text { и } \cos \theta \approx 1 \quad \text { [0.25 т.] }$$
Големината на тангенциалната сила, действаща на тялото, е $F_{\tau}=m g \sin \theta \quad$ \[0.25 т.\].
Радиалната й компонента е $F_{r}=-m g \sin \theta \cos \theta$, където сме отчели посоката на нарастване на радиалната координата $r$, а радиалното ускорение е $a_{r}=-g \sin \theta \cos \theta \quad$ \[0.25 т.\]. Правим
приближение за малък ъгъл и получаваме $a_{r} \approx-g \theta \approx-g 2 k r \quad$ \[0.25 т.\]. Така получаваме
$$a_{r}=\frac{d^{2} r}{d t^{2}}=-2 k g r \quad \text { [1 т.] }$$
Знаем, че координатата $r$ е от вида $r=A \cos (\omega t+\phi_{0})$. Заместваме $r$ в горното диференциално уравнение: $\frac{d^{2} r}{d t^{2}}=-\omega^{2} A \cos (\omega t+\phi_{0})=-\omega^{2} r=-2 k g r$, следователно
$$\omega=\sqrt{2 g k} \text { и } T=\frac{2 \pi}{\sqrt{2 g k}} \quad \text { [1 т.] }$$
**Енергетичен:**

Механичната енергия на тялото е $E=\frac{m v^{2}}{2}+m g z$. За скоростта имаме $v^{2}=\left(\frac{d r}{d t}\right)^{2}+\left(\frac{d z}{d t}\right)^{2} \quad$ \[0.25 т.\]. Тъй като $\frac{d z}{d r}=2 k r d r$, имаме
$$\left(\frac{d r}{d t}\right)^{2}+\left(\frac{d z}{d t}\right)^{2}=\left(1+(2 k r)^{2}\right)\left(\frac{d r}{d t}\right)^{2} \approx\left(1+\tan ^{2} \theta\right)\left(\frac{d r}{d t}\right)^{2} \approx\left(\frac{d r}{d t}\right)^{2} \quad(r \approx 0) \quad \text { [0.25 т.] }$$
Така получаваме
$$E=\frac{m}{2}\left(\frac{d r}{d t}\right)^{2}+m g k r^{2} \quad \text { [0.25 т.] }$$
От закона за запазване на енергията имаме $\frac{d E}{d t}=0$, откъдето $m \frac{d r}{d t} \frac{d^{2} r}{d t^{2}}+2 m g k r \frac{d r}{d t}=0 \quad$ \[0.25 т.\], т.е.
$$\frac{d^{2} r}{d t^{2}}=-2 k g r \quad \text { [1 т.] }$$
От това уравнение можем да намерим периода, както сме направили по-горе.

г) Точният израз за радиалното ускорение е $a_{r}=-g \sin \theta \cos \theta$, а периодът е получен с приблизителната формула $a_{r} \approx-g \theta$. Тъй като $g \sin \theta \cos \theta<g \theta$, точната формула за радиалното ускорение дава занижени стойности спрямо приблизителната. Следователно точният период е по-голям от пресметнатия. \[2 т.\]

**Задача 2. Електричество**

**Част 1**

а) Има две $+q,-q$ двойки, разделени на разстояние $d$, всяка от които има потенциална енергия
$$-\frac{q^{2}}{4 \pi \varepsilon_{o} d} \quad \text { [0.25 т.] }$$
Има две $+q,-q$ двойки, разделени на разстояние $r$, всяка от които има потенциална енергия
$$-\frac{q^{2}}{4 \pi \varepsilon_{o} r} \quad \text { [0.25 т.] }$$
Има една $+q,+q$ двойка и една $-q,-q$ двойка, разделени на разстояние $\sqrt{r^{2}+d^{2}}$, всяка от които има потенциална енергия
$$\frac{q^{2}}{4 \pi \varepsilon_{o} \sqrt{r^{2}+d^{2}}} \quad \text { [0.25 т.] }$$
Последните два члена клонят към 0 с нарастване на $r$, докато първият член не зависи от $r$. За да приложим конвенцията за нулева потенциална енергия на безкрайност, запазваме само последните два члена:
$$U=\frac{q^{2}}{4 \pi \varepsilon_{o}}\left(-\frac{2}{r}+\frac{2}{\sqrt{r^{2}+d^{2}}}\right) \quad \text { [0.25 т.] }$$

б) Имаме
$$U=\frac{2 q^{2}}{4 \pi \varepsilon_{o} r}\left(\frac{1}{\sqrt{1+(d / r)^{2}}}-1\right)$$
Използваме биномиалното приближение $(1+x)^{n} \approx 1+n x$ за малки стойности на $x$. Получаваме
$$U \approx \frac{2 q^{2}}{4 \pi \varepsilon_{o} r}\left(1-\frac{1}{2}\left(\frac{d}{r}\right)^{2}-1\right) \approx-\frac{q^{2} d^{2}}{4 \pi \varepsilon_{o} r^{3}} \quad \text { [1 т.] }$$
Изразено чрез диполния момент:
$$U \approx-\frac{p^{2}}{4 \pi \varepsilon_{o} r^{3}} \quad \text { [1 т.] }$$

в) От съображения за симетрия следва, че силата трябва да е насочена по оста, свързваща двата дипола. Тъй като потенциалната енергия нараства с нарастване на разстоянието, силата е на привличане. Големината е
$$F=-\frac{d U}{d r}=-\frac{3 p^{2}}{4 \pi \varepsilon_{o} r^{4}} \quad \text { [1 т.] }$$
където знакът минус означава, че силата е на привличане. \[1 т.\]
Друго възможно решение е да се напише точен израз за силата и да се наложи биномиалното приближение, както по-горе.

г) Потенциалът в точка $P$ е
$$V=\frac{q}{4 \pi \varepsilon_{o}}\left(\frac{1}{R_{-}}-\frac{1}{R_{+}}\right)=\frac{q}{4 \pi \varepsilon_{o}} \frac{R_{+}-R_{-}}{R_{+} R_{-}} \quad \text { [0.5 т.] }$$
където $R_{-}$и $R_{+}$са разстоянията съответно до отрицателния и положителния заряд. При $d \ll R$ имаме $R_{+}-R_{-} \approx d \cos \theta \quad$ \[0.5 т.\] и $R_{+} R_{-} \approx R^{2} \quad$ \[0.5 т.\]. Така получаваме
$$V \approx \frac{p \cos \theta}{4 \pi \varepsilon_{o} R^{2}}=\frac{\vec{p} \cdot \vec{R}}{4 \pi \varepsilon_{o} R^{3}} \quad \text { [0.5 т.] }$$

**Част 2**

д) По вътрешната повърхност ще се натрупа заряд $-Q$, а по външната ще се натрупа заряд $+Q$. От сферичната симетрия и от закона на Гаус следва, че електричното поле в обвивката е
$$E=\frac{1}{4 \pi \varepsilon_{o}} \frac{q_{o}-Q(t)}{r^{2}} \quad \text { [0.5 т.] }$$
Това ще доведе до ток с плътност
$$J=\frac{E}{\rho}=\frac{1}{\rho} \frac{q_{o}-Q}{4 \pi \varepsilon_{o} r^{2}} \quad \text { [0.5 т.] }$$
Самият ток е с големина
$$I=J S=\frac{q_{o}-Q}{\varepsilon_{o} \rho} \quad \text { [0.5 т.] }$$
Тъй като $I=d Q / d t$, имаме
$$\frac{d Q}{q_{o}-Q}=\frac{d t}{\varepsilon_{o} \rho} \quad \text { [0.5 т.] }$$
Следователно
$$\int_{0}^{Q} \frac{d Q}{q_{o}-Q}=\int_{0}^{t} \frac{d t}{\varepsilon_{o} \rho} .$$
Така намираме
$$\frac{Q}{q_{o}}=1-\exp \left(-\frac{t}{\varepsilon_{o} \rho}\right) \quad \text { [1 т.] }$$

**Задача 3. Топлина**

**Част 1**

а) За мощността имаме $P=\sigma S T_{s}^{4}$. Така намираме
$$T_{s}=\left(\frac{P}{4 \pi \sigma R^{2}}\right)^{1 / 4} \quad \text { [1 т.]. }$$

б) Разумно е да приемем, че температурата зависи единствено от разстоянието до центъра на планетата. За слой с дебелина $d r$ температурната разлика е $d T$ (без да отчитаме знака на $d T$). Имаме
$$k=\frac{\Delta Q}{\Delta t} \frac{1}{4 \pi r^{2}} \frac{d r}{d T} \quad \text { [1 т.] }$$
Топлината, преминаваща през сферичния слой, зависи от мощността, излъчена от заградения обем (планетата е еднородна). Имаме
$$\frac{\Delta Q}{\Delta t}=P \frac{\frac{4}{3} \pi r^{3}}{\frac{4}{3} \pi R^{3}}=P \frac{r^{3}}{R^{3}} \quad \text { [1 т.] }$$
откъдето получаваме
$$d T=-\frac{P}{4 \pi k R^{3}} r d r \quad \text { [1 т.] }$$
Така намираме
$$\Delta T=\frac{P}{8 \pi k R} \quad \text { [1 т.] }$$
откъдето можем да намерим и температурата в центъра на планетата.

**Част 2**

в) Снарядът ще се ускорява, докато налягането отляво е по-голямо от налягането отдясно. Следователно снарядът ще постигне максималната възможна кинетична енергия, ако цилиндърът е с такава дължина, че крайното налягане в затворения обем да е равно на $P_{a t m}$.
Вътрешната енергия на идеален двуатомен газ е
$$U=\tilde{C}_{V} n R T \quad \text { [0.5 т.] }$$
където $\tilde{C}_{V}=5 / 2$ е безразмерният специфичен топлинен капацитет при постоянен обем. Тъй като $P V=n R T$, намираме
$$U=\tilde{C}_{V} P V \quad \text { [0.5 т.] }$$
Максималната кинетична енергия се достига, когато крайното налягане е равно на $P_{a t m}$. Тогава работата, която извършва газът върху снаряда, е
$$A=\tilde{C}_{V}\left(P_{o} V_{o}-P_{a t m} V_{f}\right) \quad \text { [1 т.] }$$
Взимаме предвид това, че снарядът се движи във въздух, който оказва насрещно налягане $P_{a t m}$. Така за кинетичната енергия получаваме
$$E_{\max }=\tilde{C}_{V}\left(P_{o} V_{o}-P_{a t m} V_{f}\right)-P_{a t m}\left(V_{f}-V_{o}\right) \quad \text { [0.5 т.] }$$
Газът се разширява адиабатно и затова
$$V_{f}=V_{o}\left(\frac{P_{o}}{P_{a t m}}\right)^{1 / \gamma} \quad \text { [0.5 т.]. }$$
където $\gamma=C_{P} / C_{V}=7 / 5$. Заместваме числените стойности:
$$E_{\max }=\frac{5}{2} P_{o} V_{o}-\frac{7}{2} P_{a t m} V_{f}+P_{a t m} V_{o},$$
т.е.
$$E_{\max }=\left(\frac{5}{2} P_{o}+P_{a t m}\right) V_{o}-\frac{7}{2} P_{a t m} V_{o}\left(\frac{P_{o}}{P_{a t m}}\right)^{5 / 7} \quad \text { [1 т.] }$$

г) За дължината на оръдието директно получаваме
$$L=\frac{V_{f}}{S}=\frac{V_{o}}{S}\left(\frac{P_{o}}{P_{a t m}}\right)^{5 / 7} \quad \text { [1 т.] }$$