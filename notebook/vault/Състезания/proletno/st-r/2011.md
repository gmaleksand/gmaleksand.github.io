**Задача 1. Индуциран заряд върху сфери**

**Част 1. а) и б)** Системата от двете сфери и проводника се явява еквипотенциална система, така че, поставена в електрично поле, на лявата сфера се натрупват отрицателни заряди $-q$, а на дясната сфера - положителни заряди $q$ (от закона за запазване на зарядите $\Rightarrow$ зарядите са равни по големина) \[0,5т\].

Тъй като радиусът на сферите $R$ е много по-малък от разстоянието между сферите $L$, то потенциалът, създаден от зарядите на всяка сфера не оказва влияние върху потенциала, създаден от зарядите на другата сфера \[0,5т\].

По упътване сферите са зареждат хомогенно $\Rightarrow$ потенциалът, създаден върху лявата сфера ще е като на точков заряд
$$\phi_л = \frac{-q}{4\pi\varepsilon_0 R} \text{ [0,5т].}$$
аналогично на дясната сфера
$$\phi_д = \frac{q}{4\pi\varepsilon_0 R} \text{ [0,5т].}$$

Потенциалната разлика трябва да се компенсира с потенциалната разлика, създадена от външното електрично поле $\Rightarrow$
$$EL = \frac{2q}{4\pi\varepsilon_0 R} \Rightarrow q = 2\pi\varepsilon_0 REL \text{ [1т].}$$

**в)** токът, който протича при спиране на външното електрично поле, можем да изразим като производна на заряда по времето
$$I = \frac{dq}{dt} \text{ [0,5т].}$$

От друга страна, от закона на Ом имаме
$$I = \frac{\phi_д - \phi_л}{r} = \frac{q}{r 2\pi\varepsilon_0 R} \Rightarrow \frac{dq}{dt} = \frac{q}{r 2\pi\varepsilon_0 R} \text{ [0,5т].}$$

$\Rightarrow$ зарядът на сферите ще намалее $e$-пъти ($e = 2,7182818$ е Неперовото число), когато:
$$\ln\left(\frac{q}{q/e}\right) = \frac{t}{r 2\pi\varepsilon_0 R} \Rightarrow t = 2\pi\varepsilon_0 Rr \text{ [1т].}$$

**Част 2. г), д) и е)** Когато имаме три сфери, от съображение на симетрия, зарядът в лявата и дясната сфера трябва да са равни по големина и противоположни по знак, докато средната сфера не трябва да е заредена **[1т]**.

Отново потенциалът, създаден върху всяка от сферите, ще е като на точков заряд $\Rightarrow$
$$\phi_л = \frac{-q}{4\pi\varepsilon_0 R} \text{ [0,5т].}$$
аналогично на дясната сфера
$$\phi_д = \frac{q}{4\pi\varepsilon_0 R} \text{ [0,5т].}$$

Потенциалната разлика трябва да се компенсира с потенциалната разлика, създадена от външното електрично поле $\Rightarrow$
$$E 2L = \frac{2q}{4\pi\varepsilon_0 R} \Rightarrow q = 4\pi\varepsilon_0 REL \text{ [1т].}$$

**Част 3. ж)** Тъй като се интересуваме само от заряда на двете крайни сфери, то задачата се решава аналогично.
Отново потенциалът, създаден върху всяка от крайните сфери, ще е като на точков заряд $\Rightarrow$
$$\phi_л = \frac{-q}{4\pi\varepsilon_0 R}$$
аналогично на най-дясната сфера
$$\phi_д = \frac{q}{4\pi\varepsilon_0 R}$$

Потенциалната разлика между първата и последната сфера трябва да се компенсира с потенциалната разлика, създадена от външното електрично поле $\Rightarrow$
$$E(N-1)L = \frac{2q}{4\pi\varepsilon_0 R} \Rightarrow q = 2\pi\varepsilon_0 REL(N-1) \text{ [2т].}$$

**Задача 2. Йо-йо**

**Част 1. а)** Има две сили, действащи на Йо-йото: сила на опън от страна на конеца и гравитационната сила (Фигура 1а.). Ускоряването на Йо-йото зависи от тези две сили:
$$aM = Mg - T \text{ [0,5т].}$$

Въртеливото движение на Йо-йото се определя от въртящия момент, създаден от силата на опън $T$ (въртящият момент на гравитационната сила е равен на нула):
$$\alpha I = Tr \text{ [0,5т].}$$

Връзката между ъгловото ускорение $\alpha$ и линейното ускорение $a$ е
$$a = \alpha r \text{ [1т].}$$

Сега можем да изразим силата на опън от страна на конеца и ъгловото ускорение и тогава за линейното ускорение имаме:
$$a = \frac{g}{1 + \frac{I}{Mr^2}} \text{ [1т].}$$

**б)** Имаме равноускорително движение без начална скорост с ускорение $a \Rightarrow$
$$V = \sqrt{2aL} = \sqrt{\frac{2gL}{1 + \frac{I}{Mr^2}}} \text{ [2т].}$$

**в)** От връзката между ъгловата скорост и линейната скорост $\Rightarrow$
$$\Omega = V/r = \sqrt{\frac{2gL}{r^2 + \frac{I}{M}}} \text{ [1т].}$$

**Част 2.** Анализът на Йо-йото е най-лесен, ако изчислявате въртящите моменти в точката на контакт между Йо-йото и масата. Тъй като силата на триене е приложена в точката на контакт, то тя не създава въртящ момент, въртящ момент има само силата $F$.

**г)** Когато дърпаме конеца хоризонтално, въртящият момент спрямо точката на контакт е по часовниковата стрелка и Йо-йото се движи надясно и по часовниковата стрелка. **[1т]**

**д)** За да видим какво се случва, когато дърпаме конеца под ъгъл $\phi$, нека да продължим направлението на силата, докато достигне повърхността на масата. В случай, че удължаването е от лявата страна на точката на допир, както на Фигура 1б, въртящият момент е все още по часовниковата стрелка и Йо-йото все още се движи надясно и по часовниковата стрелка. В случай че продължението на силата $F$ минава през точката на контакт (Фигура 1в), въртящият момент става нула и Йо-йото спира да се търкаля. Ако продължението на силата мине отдясно на точката на допир (Фигура 1г), то въртящият момент е обратно на часовниковата стрелка и Йо-йото започва да се движи наляво и се върти обратно на часовниковата стрелка. **[1т]**

Критичният ъгъл лесно се определя от геометрията на Фигура 1в $\Rightarrow$
$$\cos\phi = \frac{r}{R} \text{ [2т].}$$

**Задача 3. Повърхностно напрежение**

**Част 1. а)** Тъй като в условието на задачата е казано, че бурканът е изцяло напълнен с несвиваема вода и е херметически затворен, то общият обем няма как да се промени. Тогава общият обем на двата мехура е равен на обема на новообразувалия се мехур $\Rightarrow$
$$2 \cdot \frac{4}{3}\pi R_0^3 = \frac{4}{3}\pi R^3 \Rightarrow R = R_0 2^{1/3} \text{ [1т]}$$

**б)** Нека да напишем условието за равновесие на мехурите преди да се слеят. Това условие е равенство на наляганията вътре и вън на мехурите:
$$P_{мех} = P_0 + \rho gh + \frac{2\sigma}{R_0} \text{ [1т],}$$
Тук $\rho gh$ е хидростатичното налягане на дъното на буркан с височина $h$.

Тъй като газа в мехурчетата считаме за идеален, процеса на сливане за изотермен, а обемът не се променя, както показахме в предишната точка, то остава и налягането вътре в новообразувалия се мехур да не се променя $\Rightarrow$
$$P_{мех} = P_1 + \rho gh + \frac{2\sigma}{R} \text{ [1т].}$$

Тогава търсеното изменение на налягането при гърлото на буркана $\Delta P$ е:
$$\Delta P = P_1 - P_0 = \frac{2\sigma}{R_0} - \frac{2\sigma}{R} \Rightarrow \Delta P = \frac{2\sigma}{R_0}\left(1 - \frac{1}{2^{1/3}}\right) \approx 0,4\frac{\sigma}{R_0} \text{ [1т]}$$

**Част 2.** По време на сливането температурата на газа в мехурчетата не се променя, запазва се още и общата маса на газа от двата мехура $\Rightarrow$
$$m_0 = m_1 + m_2 \text{ [0,5т],}$$
тук $m_0, m_1$ и $m_2$ са масите на газа в съответните мехури. От закона за идеален газ имаме:
$$m_i = \frac{PV_i \mu}{RT} \quad i=0,1,2 \text{ [0,5т]}$$
тук $\mu$ е моларната маса на идеалният газ в мехурите. Условието за равновесие на мехурите е равенство на наляганията вътре и вън на мехурите:
$$P_i = P_{at} + 2\frac{2\sigma}{R_i} \quad i=0,1,2 \text{ [0,5т]}$$
където коефициентът 2 във втория член отчита, че сапуненият мехур има вътрешна и външна стена (за разлика от предишната част на задачата).
Обема на всеки мехур изразяваме от формула за обем на сфера:
$$V_i = \frac{4}{3}\pi R_i^3 \quad i=0,1,2 \text{ [0,5т]}$$

Замествайки всичко в уравнението за масите $\Rightarrow$
$$\left(P_{at} + \frac{4\sigma}{R_0}\right)R_0^3 = \left(P_{at} + \frac{4\sigma}{R_1}\right)R_1^3 + \left(P_{at} + \frac{4\sigma}{R_2}\right)R_2^3$$
Или, окончателно за коефициента на повърхностно напрежение $\sigma$ за сапунения разтвор имаме:
$$\sigma = \frac{P_{at}(R_0^3 - R_1^3 - R_2^3)}{4(R_1^2 + R_2^2 - R_0^2)} \text{ [1т]}$$

**Част 3.** Тъй като се пренебрегва топлинното разширение на живака, то обемът се запазва
$$\Rightarrow 2 \cdot \frac{4}{3}\pi R_0^3 = \frac{4}{3}\pi R^3 \Rightarrow R = R_0 2^{1/3} \text{ [1т]}$$

Намаляването на площта означава намаляване на енергията на повърхностното напрежение, която е за сметка на повишаването на температурата на новообразуваната капчица живак $\Rightarrow$
$$4\pi\sigma(2R_0^2 - R^2) = \rho \frac{4}{3}\pi R^3 c(T - T_0) \Rightarrow \text{ [1т]}$$
$$T = T_0 + \frac{3\sigma}{2\rho c R^3}(2R_0^2 - R^2) \Rightarrow T = T_0 + \frac{3\sigma}{2\rho c R_0}(2 - 2^{2/3}) \Rightarrow \text{ [1т]}$$