[[Състезания/proletno/st/2021|◂ 2021]] | [[Състезания/proletno/st/2022|условия]] | [[Състезания/proletno/st/2023| 2023 ▸]]

**Задача 1. Пирамида от топки.** 

а) Нека първо да изчислим ъгъла $\alpha$ между вертикалата и правата, минаваща през центровете на горната и една от долните топки. Тъй като вертикалата минава през средата $O$ на равностранния триъгълник, образуван от центровете на трите долни пирамиди, то триъгълникът, образуван от точка $O$, центъра на горната топка и центъра на една от долните топки е правоъгълен с хипотенуза с дължина $2r$ и хоризонтална страна с дължина $\frac{2}{3} \cdot \frac{\sqrt{3}}{2} \cdot 2r = \frac{2}{\sqrt{3}} r$. Следователно $\sin \alpha = \frac{\frac{2}{\sqrt{3}} r}{2r} = \frac{1}{\sqrt{3}}$, $\cos \alpha = \frac{\sqrt{2}}{\sqrt{3}}$, $\alpha \approx 35,3^\circ$. 

\[0,5 т.\] Нека изберем правоъгълна координатна система с център точка $O$, хоризонтална ос $x$ и вертикална ос $y$ (виж чертежа). На чертежа е нарисувана само едната от долните 3 топки. За горната топка условието за равновесие по оста $y$ е: $-mg + 3R_1 \cos \alpha + 3F_1 \sin \alpha = 0$, \[0,3 т.\] (1) където $R_1$ е реакцията на опората, а $F_1$ - силата на триене при покой, действаща на горната топка от всяка една от долните топки. Условието за равновесие по оста $x$ е: $F_1 \cos \alpha - R_1 \sin \alpha - 2 \cdot \frac{1}{2} F_1 \cos \alpha + 2 \cdot \frac{1}{2} R_1 \sin \alpha = 0$. 

Последните 4 сили са тези, които действат на горната топка от двете ненарисувани на чертежа долни топки. Това условие всъщност е тъждество (следва от симетрията на задачата). За долната топка условието за равновесие по оста $y$ е: $-mg - R_1 \cos \alpha - F_1 \sin \alpha + R_2 = 0$, \[0,4 т.\] (2) а по оста $x$: $R_1 \sin \alpha - F_1 \cos \alpha - F_2 = 0$. \[0,3 т.\] (3) Условието за равновесие за долната топка включва и условието за липса на въртене (т.е. сумата от въртящите моменти, действащи на долната топка, да е нула): $F_1 \cdot r - F_2 \cdot r = 0$, откъдето $F_1 = F_2 = F$. (4) Уравнения (1), (2), (3) и (4) образуват система от 4 уравнения с 4 неизвестни: $F_1, F_2, R_1$ и $R_2$. Замествайки (4) в (1), (2) и (3), получаваме $-mg + 3R_1 \cos \alpha + 3F \sin \alpha = 0$ (5), $-mg - R_1 \cos \alpha - F \sin \alpha + R_2 = 0$ (6) и $R_1 \sin \alpha - F \cos \alpha - F = 0$ (7). Изразявайки $F$ от (7), $F = \frac{R_1 \sin \alpha}{1+\cos \alpha}$ \[0,5 т.\] и замествайки го в (5), се получава $mg = 3R_1 \cos \alpha + 3F \sin \alpha$, $mg = 3R_1 \cos \alpha + 3 \frac{R_1 \sin \alpha}{1+\cos \alpha} \sin \alpha$, $mg = 3R_1$, откъдето $R_1 = \frac{mg}{3}$. \[0,5 т.\] 

Замествайки получените изрази за $F$ и $R_1$ в (6), получаваме $R_2 = \frac{4mg}{3}$. \[0,5 т.\] Тъй като $F_1$ и $F_2$ са сили на триене при покой, то $F_1 \le k_1 R_1$ и $F_2 \le k_2 R_2$. Замествайки с получените изрази за тези 4 сили и стойността на $\sin \alpha$ и $\cos \alpha$, се получава $k_1 \ge \frac{1}{\sqrt{2+\sqrt{3}}} \approx 0,318$ \[1,0 т.\] ; $k_2 \ge \frac{1}{4(\sqrt{2+\sqrt{3}})} \approx 0,0795$. \[1,0 т.\] 

б) От съображения за симетрия горната топка ще пада вертикално, а долните три ще се движат хоризонтално с равни скорости в посоки, сключващи ъгли 120$^\circ$. Докато горната топка се допира с тях, тя ще ги ускорява. Докато те се допират обаче, тяхното движение не е независимо, тъй като центровете на горната топка и на всяка от долните топки остават на разстояние 2r. \[0,5 т.\] Нека височината на центъра на горната топка от т. О (виж чертежа) е y, а разстоянието до центъра на всяка от долните топки от т. О е x. Тогава, докато те се допират, $x^2 + y^2 = (2r)^2$ (1). Ако диференцираме (1), се получава $2x v_x + 2y v_y = 0$ (2), \[0,5 т.\] където $v_x$ и $v_y$ са съответно скоростите на долните и горната топки. Ако диференцираме (2), се получава $v_x^2 + x a_x + v_y^2 + y a_y = 0$. \[0,5 т.\] (3), където $a_x$ и $a_y$ са съответно ускоренията на долните и горната топки. Топките ще се допират дотогава, докато $a_x = 0$, а $a_y = -g$. \[0,5 т.\] От този момент нататък скоростите на долните топки повече няма да се променят и те ще достигнат максималната си скорост $v_\infty$. Нека тогава $v_y = v_{yкр}$. Замествайки в (3), получаваме $v_\infty^2 + v_{yкр}^2 - y_{кр} \cdot g = 0$. \[0,5 т.\] (4) В този момент $2x_{кр} v_\infty + 2y_{кр} v_{yкр} = 0$. (5) Тъй като няма триене, е изпълнен законът запазване на механичната енергия. Ако приравним енергията в началното положение (покой и центровете на четирите топки образуват тетраедър) и положението на отлепване на долните топки от горната, то $mg2r \cos \alpha = mg2r \cos \varphi + \frac{mv_{yкр}^2}{2} + \frac{3mv_\infty^2}{2}$ \[0,5 т.\] (6), където $\cos \varphi = \frac{y_{кр}}{2r}$. Нека изразим $v_{yкр}$ от (5), $v_{yкр} = -\frac{x_{кр}}{y_{кр}} v_\infty$, $v_{yкр} = -\frac{\sin \varphi}{\cos \varphi} v_\infty$ (7). Замествайки (7) в (4), $v_\infty^2 + \left(\frac{\sin \varphi}{\cos \varphi}\right)^2 v_\infty^2 = g \cdot 2r \cos \varphi$, откъдето $v_\infty^2 = 2gr(\cos \varphi)^3$ \[0,5 т.\] (8). Замествайки (8) в (7) $v_{yкр}^2 = 2gr(\sin \varphi)^2 \cos \varphi$ \[0,5 т.\] (9). Замествайки (8) и (9) в (6), се получава $mg2r \cos \alpha = mg2r \cos \varphi + \frac{m2gr(\sin \varphi)^2 \cos \varphi}{2} + \frac{3m2gr(\cos \varphi)^3}{2}$, откъдето след опростяване се получава уравнението $(\cos \varphi)^3 + \frac{3}{2} \cos \varphi - \sqrt{\frac{2}{3}} = 0$. \[0,5 т.\] Това уравнение има единствено решение $\cos \varphi \approx 0,47354$. Следователно $v_\infty = \sqrt{2gr(0,47354)^3} \approx 0,461 \sqrt{gr}$. \[0,5 т.\] 

**Задача 2. Диамант.** 

а) Тъй като $E_0 - E_p = hv$, то $\frac{hc}{\lambda_0} - \frac{hc}{\lambda_p} = hv$, то $v = c \left(\frac{1}{\lambda_0} - \frac{1}{\lambda_p}\right)$ \[0,5 т.\] $= 3,00.10^8\ \text{m/s}.1333 1/\text{cm} = 4,00.10^{13}\ \text{Hz}$. \[0,5 т.\] 

б) Тъгълът $\varphi$ между две химични връзки на един въглероден атом в диаманта е всъщност ъгълът между две височини в един тетрадър. 

Нека разгледаме тетраедъра ABCD с ръб b. Височината AM на основата му има дължина $\frac{\sqrt{3}}{2}b$. 

Точка N е пресечна точка на височините на основата, така че $AN = \frac{2}{3}AM = \frac{1}{\sqrt{3}}b$. \[0,3 т.\] Триъгълникът AND е правоъгълен, следователно $ND^2 = AD^2 - AN^2$, откъдето $ND = \sqrt{\frac{2}{3}} b$. \[0,2 т.\] Пресечната точка на височините $AP$ и $ND$ е точка $O$. Тя дели височината $ND$ в отношение 3:1. Следователно $DO = \frac{3}{4} ND = \sqrt{\frac{3}{8}} b$. \[0,2 т.\] Триъгълникът $AOD$ е равнобедрен. Следователно от косинусовата теорема $AD^2 = AO^2 + OD^2 - 2AO \cdot OD \cos \varphi$, откъдето $b^2 = \frac{3}{8} b^2 + \frac{3}{8} b^2 - 2 \frac{3}{8} b^2 \cos \varphi = \frac{3}{4} b^2 (1 - \cos \varphi)$, откъдето $\cos \varphi = -\frac{1}{3}$, $\varphi \approx 109.5^\circ$. \[0,3 т.\] 

в) На чертежа са нарисувани само два от съседните атоми на един въглероден атом (другите два са разположени като горния, но не лежат в равнината на чертежа). При отклонение $x$ на централния атом действа резултантна сила $F$, сума на 4-те сили, с които му действат 4-те съседни атоми. Следователно $-F = 2kx + 3 \cos(\pi - \varphi)$. $k \cdot 2x \cdot \cos(\pi - \varphi) = 2kx + 6kx(\cos \varphi)^2 =$ \[1 т.] $= 2kx[1 + 3(\cos \varphi)^2] = \frac{8}{3}kx = -m\ddot{x}$. Следователно $\omega = \sqrt{\frac{8k}{3m}}$, откъдето $k = \frac{3}{8} m(2\pi v)^2$ \[1 т.\] $k \approx 472 \text{ N/m}$. \[1 т.\] 

г) Плътността $\rho$ на диаманта е равна на плътността на неговата елементарна клетка. $\rho = \frac{Nm}{V} = \frac{Nm}{a_0^3}$. \[0,2 т.\] Броят атоми $N = 4 + 6 \cdot \frac{1}{2} + 8 \cdot \frac{1}{8} = 8$ (има 4 атоми вътре в клетката, 6 в центровете на 6-те стени, но общи за 2 клетки, и 8 по върховете на куба, но общи за 8 клетки). \[0,3 т.\] Следователно $\rho = \frac{8m}{a_0^3} \approx 3515 \text{ kg/m}^3$. \[0,5 т.\] 

д) Нека рагледаме само една елементарна клетка. Нека под действие на външно налягане $p$ намалим ръба на куба с $\Delta a$. Тогава обемът на клетката ще се промени с $\Delta V = a_0^3 - (a_0 - \Delta a)^3 \approx 3a_0^2 \Delta a$. \[0,5 т.\] При това свиване външните сили ще изършват работа $A = \frac{p \Delta V}{2}$. \[0,5 т.\] Тъй като $p = B \frac{\Delta V}{v_0}$, то $A = \frac{B \Delta V^2}{2v_0} = \frac{B(3a_0^2 \Delta a)^2}{2a_0^3} = \frac{9}{2} Ba_0(\Delta a)^2$. \[0,5 т.\] (1) Тази работа ще е равна на потенциалната енергия на деформираните пружинки, намиращи се в елементарната клетка $E_{\text{пот}} = N_1 \frac{1}{2} k(\Delta x)^2$. $N_1 = 16$, а $\Delta x = \frac{1}{4} \sqrt{3} \Delta a$. Така $E_{\text{пот}} = 16 \frac{1}{2} k \frac{3}{16} (\Delta a)^2 = \frac{3}{2} k(\Delta a)^2$. \[0,5 т.\] (2) Приравнявайки (1) и (2) $\frac{9}{2} Ba_0(\Delta a)^2 = \frac{3}{2} k(\Delta a)^2$, $B = \frac{k}{3a_0}$ \[0,5 т.\] $\approx 441 \text{ GPa}$. \[0,5 т.\] 

е) От дадената формула следва, че $N = \frac{C_{11} + 2C_{12}}{B}$. Използвайки получената стойност за $B$ и дадените за $C_{11}$ и $C_{12}$, $N = 3$. \[0,5 т.\] 

ж) Скоростта на звука в посока, успоредна на един от векторите на транслация, е $v_L^{[100]} = \sqrt{\frac{C_{11}}{\rho}} \approx 17520 \text{ m/s}$. \[0,5 т.\] 

**Задача 3. Тънка сферична леща.** 

Нека разгледаме ситуацията, в която се измерва фокусното разстояние $f_{n_0}$ (виж фигурата). От чертежа се вижда, че $\frac{h_1}{R_1} = \sin \alpha \approx \alpha$ (1), $\frac{h_2}{R_2} = \sin \gamma \approx \gamma$ (2). От пречупването на лъча при влизане в лещата $\frac{n}{1} = \frac{\sin \alpha}{\sin \beta} \approx \frac{\alpha}{\beta}$ (3). От пречупването на лъча при излизане от лещата $\frac{n_0}{n} = \frac{\sin(\gamma + \alpha - \beta)}{\sin \delta} \approx \frac{\gamma + \alpha - \beta}{\delta}$ (4). Тъй като лещата е тънка, $h_1 \approx h_2$ (5) и $h_2 \approx f_{n_0} \tan \varepsilon \approx f_{n_0} \varepsilon$ (6). Вижда се, че $\delta = \gamma + \varepsilon$ (7). От (6) следва $\frac{h_2}{f_{n_0}} = \varepsilon$. Използвайки (7) и (4), $\frac{h_2}{f_{n_0}} = \varepsilon = \delta - \gamma = \frac{n}{n_0} (\gamma + \alpha - \beta) - \gamma$. Използвайки (1), (2) и (3), получаваме $\frac{h_2}{f_{n_0}} = \frac{n}{n_0} (\frac{h_2}{R_2} + \frac{h_1}{R_1} - \frac{h_1}{nR_1}) - \frac{h_2}{R_2}$. Използвайки (5), след съкращения и преобразуване $\frac{n_0}{f_{n_0}} = \frac{n-n_0}{R_2} + \frac{n-1}{R_1}$ (8). \[3 т.\] За ситуацията, в която се измерва фокусното разстояние $f_1$, достатъчно е във формула (8) да разменим местата на $R_1$ и $R_2$ и на $n_0$ и 1. Тогава $\frac{1}{f_1} = \frac{n-1}{R_1} + \frac{n-n_0}{R_2}$ (9). Сравнявайки (8) и (9), $n_0 = \frac{f_{n_0}}{f_1}$ \[0.5 т.\] $\approx$1,40. \[0.5 т.\] За ситуацията, в която се измерва фокусното разстояние $f_2$, достатъчно е във формула (9) да разменим местата на $R_1$ и $R_2$. Тогава $\frac{1}{f_2} = \frac{n-1}{R_2} + \frac{n-n_0}{R_1}$ (10). А за ситуацията, в която се измерва фокусното разстояние $f$, достатъчно е във формула (10) да положим $n_0 = 1$. Тогава $\frac{1}{f} = \frac{n-1}{R_2} + \frac{n-1}{R_1}$ (11). Ако от (11) извадим (9), се получава $\frac{1}{f} - \frac{1}{f_1} = \frac{n-1}{R_2} - \frac{n-n_0}{R_2} = \frac{n_0-1}{f_1}$ (12) \[1.5 т.\] $\approx$ 0,502 m. \[0.5 т.\] Ако от (11) извадим (10) се получава $\frac{1}{f} - \frac{1}{f_2} = \frac{n-1}{R_1} - \frac{n-n_0}{R_1} = \frac{n_0-1}{R_1}$, откъдето $R_1 = \frac{n_0-1}{\frac{1}{f} - \frac{1}{f_2}}$ (13) \[1.5 т.\] $\approx$ 0,603 m. \[0.5 т.\] Замествайки (13) и (12) в (11), се получава $n-1 = \frac{1}{f(\frac{1}{R_1} + \frac{1}{R_2})} = \frac{1}{f(\frac{1}{f_2} + \frac{1}{f_1})} = \frac{f_{n_0-1}}{2f_2f_1}$, откъдето $n = 1 + \frac{f_{n_0-1}}{2f_2f_1}$ \[1.5 т.\] $\approx$1,70. \[0.5 т.\]
