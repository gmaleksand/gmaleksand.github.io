**Решение 1.1.** Около катода се формира облак от електрони, затова трябва да вържем положителни-ят полюс на източника към анода, а отрицателния полюс към катода. Така между двата електрода ще протича ток. (1 т.)

**Решение 1.2.** Прилагаме напрежение $U$ между катода и анода, както е описано в предното по-дусловие. В предложения модел може да разгледаме диода като плосък кондензатор с капацитет $C = \varepsilon_0 S/d$ (0.5 т.) Заряда на плочите на кондензатора ще е $Q = CU = \varepsilon_0 SU/d$, а този в обема между плочите ще е $q = aQ = a\varepsilon_0 SU/d$. (1 т.) Концентрацията на зарядите в този обем ще е $n_V = q/(Sd) = a\varepsilon_0 U/d^2$ (0.5 т.), а плътността на тока $j = n_V \bar{v}$ (1 т.), където $\bar{v}$ е средната скорост на електроните в обема между електродите. Като оценка на средната скорост може да използваме, че първоначално те се движат много бавно, а при подаване на напрежение започват да се ускоряват от електричното поле и достигат максимална скорост $v_{\text{max}}$, която може да се определи от закона за запазване на енергията: $mv_{\text{max}}^2/2 = eU$, $v_{\text{max}} = \sqrt{2eU/m}$. (1 т.) Като използваме, че ускорени-ето на електроните е постоянно, средната скорост ще е средноаритметичното на минималната и максималната скорости или $\bar{v} = (v_{\text{max}} + 0)/2 = v_{\text{max}}/2 = \sqrt{eU/(2m)}$. (0.5 т.) Така за плътността на тока получаваме $j = a\varepsilon_0 U/\sqrt{eU/(2m)}/d^2$, а за зависимостта на тока от напрежението получаваме $I = jS = a\varepsilon_0 SU/\sqrt{eU/(2m)}/d^2 = cU^n$, откъдето следва, че $c = a\varepsilon_0 S/\sqrt{e/(2m)}/d^2$, а $n = 3/2$. (1 т.)

**Решение 1.3.** Нека за време $\Delta t$ до анода достигат $N = n_V \Delta V/e = n_V \bar{v} \Delta t S/e = j \Delta t S/e = I \Delta t/e$ (1 т.) на брой електрона със скорост $\bar{v}$, които му предават импулс $\Delta p = Nm \Delta v$, където $\Delta v = |0 - \bar{v}| = \bar{v}$ (1 т.) е изменението на скоростта на електроните в следствие на удара. Резултатната сила, действаща на анода ще е $F = \Delta p/\Delta t = Nm \bar{v} = Im \bar{v}/e = cU^{3/2}m/\sqrt{eU/(2m)}/e \propto U^2$. (1 т.) Ако увеличим напрежението $U$, три пъти, силата действаща на анода ще се увеличи $\bar{v}^3 = 9$ пъти. (0.5 т.)

**Решение 2.** За да определим минималната начална скорост и посоката ѝ така, че кучето да не се намокри при скока, първо трябва да знаем докъде стига водата от пръскалката. Водата излиза от отвора във всички посоки със скорост $v$. Ние ще разглеждаме само равнината, в която се движи кучето (една от всички вертикални равнини, минаващи през вертикала, прекарана през пръскалката). Нека разгледаме капка вода, която тръгва със скорост $v$ под ъгъл $\theta$. Траекторията на тази капка ще е парабола. Обвивката на всички възможни параболи за $\theta \in [0, \pi]$ ще ни показва докъде стига водата и какво трябва да прескочи кучето.

Въвеждаме координатна система с начало в пръскалката и ос $y$ вертикално нагоре. Записваме законите за движение на капката в тази система: $x(t) = vt \cos \theta$ и $y(t) = vt \sin \theta - gt^2/2$. (1 т.) Изра-зваме времето $t$ от първото уравнение и го заместваме във второто, за да получим уравнението на траекторията на капката: $y = x \tan \theta - gx^2/(2v^2 \cos^2 \theta)$. (1 т.) Заместваме $\cos^2 \theta = 1/(1 + \tan^2 \theta)$ и получаваме: $y = x \tan \theta - gx^2/(1 + \tan^2 \theta)/2v^2$. Това е квадратно уравнение по отношение на $\tan \theta$:

$$ \frac{gx^2}{2v^2} \tan^2 \theta - x \tan \theta + \left( \frac{gx^2}{2v^2} + y \right) = 0. \quad (1 т.) $$

Ако за точка с координати $(x, y)$ това квадратно уравнение има само едно решение това значи, че до тази точка може да стигне само една парабола и точката трябва да е от обвивката на всички възможни параболи. За да има едно решение, дискриминантата му трябва да е равна на нула: $x^2 - 4 \left[ gx^2/2v^2 \right] \left[ gx^2/(2v^2) + y \right] = 0$, (1 т.) откъдето може да изразим уравнението, описващо обвивката:

$$ y = \frac{v^2}{2g} - \frac{gx^2}{2v^2}. \quad (1 т.) $$

Както се вижда, това също е уравнение на парабола. Това ще рече, че ако кучето следва тази парабола няма да се намокри. (1 т.) За да намерим началната скорост, с която трябва да скочи кучето ще е по-лесно ако направим разглежданията в друга координатна система с начало в точка $O' = (-v^2/g, 0)$, която съвпада с началото на обвивката.

Връзката между компонентите в двете координатни системи е $x' = x + \frac{v^2}{g}$ и $y' = y$. (1 т.) Уравнението на обвивката в новата координатна система е:

$y' = \frac{v^2}{2g} - \frac{g}{2v^2} \left( x' - \frac{v^2}{g} \right)^2 = x' - \frac{g}{2v^2} x'^2. \quad (1 т.)$

Траекторията на кучето в тази координата система е:

$y' = x' \tan \alpha - \frac{gx'^2}{2u^2 \cos^2 \alpha}.$

Ако сравним последните две уравнения, те ще съвпадат ако коефициентите пред съответстващите степени на $x'$ са равни или $\tan \alpha = 1, \alpha = 45^\circ$ (1 т.) и $\frac{g}{2u^2 \cos^2 \alpha} = \frac{g}{2v^2}$, откъдето получаваме и началната скорост $u = v\sqrt{2}$. (1 т.)

**Решение 3.1.** Ходът на лъчите е показан на фигурата вдясно. След пречупване в т. А, лъчът се доближава към нормалата АН, защото $n > 1$ и излиза от пластината в т. С. В т. D се отразява от вертикалното огледало, като ъгъла на падане е равен на ъгъла на отражение, т. е. $\angle CDE = 2\alpha$ (CD || AO). В т. E се отразява от хоризонталното огледалото, като $\angle DEF = \pi - 2\alpha$ (EF || AO). В т. F влиза в пластината и отново се пречупва, като се приближава към нормалата и излиза от т. B (FB || AC).

За да намерим разстоянието AB може да използваме, че ACFB е успоредник, тогава $AB = CF = 2CG = 2(HG - HC)$. (1 т.) $\triangle AHG$ е правоъгълен, като $\angle GAH = \alpha$, т. е. $HG = d\tan \alpha$. (0.5 т.) HC може да изразим от $\triangle AHC$, $HC = d\tan \beta$, (0.5 т.) където с $\beta$ сме означили ъгъла на пречупване в т. А. От закона на Снелиус може да запишем, че $\sin \alpha = n\sin \beta$. (0.5 т.) Така получаваме $AB = 2(HG - HC) = 2d(\tan \alpha - \tan \beta)$ или:

$AB = 2d\sin\alpha \left( \frac{1}{\cos\alpha} - \frac{1}{\sqrt{n^2 - \sin^2\alpha}} \right) \quad (1 т.)$

**Решение 3.2.** Дебелината на пластината ще е минимална, ако няма разстояние между двата излизащи снопа. От фигурата се вижда, че това е изпълнено, когато:

$x = \frac{h}{\cos\alpha} = d(\tan\beta_2 - \tan\beta_1). \quad (1.5 т.)$

От закона на Снелиус може да запишем $\sin\alpha = n_i \sin\beta_i$, където $i = 1, 2$. (0.5 т.) Като използваме, че $\sin^2\beta_i + \cos^2\beta_i = 1$, може да изразим $\tan\beta_i = \sin\alpha/\sqrt{n_i^2 - \sin^2\alpha}$. Така за дебелината на пластината получаваме:

$d = h \left[ \sin\alpha \cos\alpha \left( 1 / \sqrt{n_2^2 - \sin^2\alpha} - 1 / \sqrt{n_1^2 - \sin^2\alpha} \right) \right]^{-1} \quad (1 т.)$