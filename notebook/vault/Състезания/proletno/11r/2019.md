**Задача 1. Механика**

Както силата, така и скоростта може да се разложи на нормална и тангенциална компоненти спрямо стената.

а) За силата имаме $f = \mu N$. \[1т.\]

б) За импулсите имаме $\Delta P_f = \mu N t$ и $\Delta P_N = Nt$, т.е. $\Delta P_f = \mu \Delta P_N$. \[1т.\]

в) Тъй като енергия не се губи при челен сблъсък, нормалната скорост преди и след удара е една и съща по големина. Така намираме $\Delta P_N = 2mv \cos \alpha$. \[2т.\]

г) Преди и след удара нормалната скорост по големина е $v_n = v \cos \alpha$. Преди удара тангенциалната скорост е $v \sin \alpha$, а след удара е $v_t = v \sin \alpha - \frac{\Delta P_f}{m} = v(\sin \alpha - 2\mu \cos \alpha)$. \[1т.\] Пълната скорост е $v_{final} = \sqrt{v_t^2 + v_n^2}$. \[1т.\]

д) Получаваме $\tan \beta = \frac{v_t}{v_n} = \tan \alpha - 2\mu$. \[2т.\]

е) Получаваме $\mu = \frac{\tan \alpha}{2}$. \[1т.\]

ж) Кубчето ще отскочи от стената в перпендикулярно направление. \[1т.\]

**Задача 2. Електростатика**

а) От съображения за размерност и от условието на задачата можем да запишем за потенциала: $\phi_2(a) = \frac{c_2 \rho a^2}{\epsilon_0}$ \[1т.\]. Куба със страна $a$ можем да разглеждаме като съставен от осем кубчета със страна $a/2$, върхът на всеки от които лежи в центъра на големия куб. Така следва връзката $\phi_1(a) = 8\phi_2(a/2)$, т.е. $\frac{c_1 \rho a^2}{\epsilon_0} = \frac{8c_2 \rho(a/2)^2}{\epsilon_0}$ \[1т.\], откъдето $c_2 = \frac{0.1894}{2} = 0.0947$. \[1т.\]

б) Кубът със страна $a$ се състои от шест пирамиди, описани в подточка \[1т.\] б). За потенциала на върха на пирамидата получаваме $\phi_3(a) = \frac{c_3 \rho a^2}{\epsilon_0}$ \[1т.\], където $c_3 = \frac{0.1894}{6} = 0.0316$ \[1т.\].

в) Ако от пирамида с квадратна основа със страна $a$ и височина $a/2$ изрежем квадратна пластина със страна $a$ и пренебрежима дебелина $\Delta z$, ще получим пирамида с квадратна основа със страна $a - 2\Delta z$ и височина $a/2 - \Delta z$ \[1т.\]. Следователно потенциалът на пластината е $\phi_3(a) - \phi_3(a - 2\Delta z) = \frac{c_3 \rho (a^2 - (a - 2\Delta z)^2)}{\epsilon_0} \approx \frac{4c_3 \rho a \Delta z}{\epsilon_0} = \frac{4c_3 a \sigma}{\epsilon_0}$ \[1т.\], т.е. $\phi_4(a) = \frac{0.126 a \sigma}{\epsilon_0}$ \[1т.\].
г) На разстояние, много по-голямо от размера на куба, потенциалът е като от точков заряд: $\phi_5(a) = \frac{1}{4\pi \epsilon_0} \frac{q}{r}$, където $q = \rho a^3$. \[1т.\]

**Задача 3. Сили, налягане и механично напрежение**

а) Силата $F$ трябва да компенсира силите от страна на налягането: $F = (P_0 - P)\pi R^2$. Налягането действа ефективно върху сечението на повърхността. \[2т.\]

б) Силата от страна на налягането е $F = P\pi R^2$ \[0.5т.\]. Тази сила се разпределя върху площ $S = 2\pi Rd$ \[0.5т.\]. Така за граничното налягане получаваме $P = 2d\sigma/R$ \[1т.\].

в) Разглеждаме дъга от пръстена с малък ъгъл $\Delta \theta$. На нея ѝ действат силите на опън $T$, които също сключват ъгъл $\Delta \theta$. Сумата от двете сили е $2T \sin \Delta \theta/2 \approx T \Delta \theta$ \[1т.\], която е центростремителна сила: $T \Delta \theta = \Delta m \omega^2 R$. Тъй като $\frac{\Delta \theta}{2\pi} = \frac{\Delta m}{m}$, получаваме $T = \frac{m \omega^2 R}{2\pi}$, а $\sigma = T/S$. \[1т.\]

г) Можем да си представим пръстена като два слепени полупръстена. На левия полупръстен му действат две сили на опън $T$, които пораждат ускорение на центъра на масата $\omega^2 r_c$. Това ускорение е едно и също без значение дали оста е перпендикулярна на пръстена или минава през диаметър. Поради това механичното напрежение е същото като от предната подточка. \[2т.\]

**Алтернативно решение:**

Можем да запишем:

$2T = \int_0^\pi dm \omega^2 R \sin \theta = \frac{m \omega^2 R}{2\pi} \cdot 2$. \[1т.\]

Така получаваме $T = \frac{m \omega^2 R}{2\pi}$. \[1т.\]

д) Имаме $T = \frac{m \omega^2 R}{2\pi}$ и $2T = \frac{m}{2} \omega^2 r_c$ (виж фиг. на подточка г) \[1т.\]. Оттук намираме $r_c = \frac{2R}{\pi}$. \[1т.\]