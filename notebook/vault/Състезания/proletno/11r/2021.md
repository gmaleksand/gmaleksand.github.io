[[Състезания/proletno/11/2019|◂ 2019]] | [[Състезания/proletno/11/2021|условия]] | [[Състезания/proletno/11/2022| 2022 ▸]]

**Зад. 1. Решение**

**А)** Понеже нишката и макарата са безтегловни, силата на опън по цялото протежение на нишката е една и съща. След като приложим втори закон на Нютон за двете тела се получават следните уравнения:

За тяло с маса $m_1$: $m_1g - T = m_1a$
За тяло с маса $m_2$: $T - m_2g = m_2a$

Отчели сме, че ускоренията на телата са равни ($a_1 = a_2 = a$).
След решаване на системата уравнения се получава:

$a = \frac{m_1 - m_2}{m_1 + m_2}g$
$T = \frac{2m_1m_2}{m_1 + m_2}g$

За верен отговор за ускорението и силата на опън (**1 т**)

**Б)** в момента на удара на $m_1$ в плоскостта и двете тела имат еднакви скорости:

$v = \sqrt{2ah} = \sqrt{2gh \cdot \frac{m_1 - m_2}{m_1 + m_2}}$ (**1 т**)

След като теглилката $m_1$ се удари в плоскостта, теглилката $m_2$ се намира на височина $h$. Но $m_2$ продължава да се движи нагоре. Понеже вече нишката няма да е опъната, движението нагоре ще равнозакъснително с големина на ускорението - земното ускорение $g$, при което ще се изкачи с още $y$.

$H = h + y$, но $y = \frac{v^2}{2g}$ (**1 т**)

След заместване намираме търсения отговор:

$H = \frac{2m_1h}{m_1 + m_2}$ (**1 т**)

**В)** След като $m_2$ достигне височината $H$, то започва да пада свободно, докато не се опъне нишката отново. Когато нишката се опъне $m_2$ ще има скорост $v$. Използваме закона за запазване на импулса, за да определим скоростта $v_1$, с която теглилката $m_1$ ще започне да се издига.

$m_2v = (m_1 + m_2)v_1$
$v_1 = \frac{m_2}{m_1 + m_2}v = \frac{m_2}{m_1 + m_2} \sqrt{2gh \cdot \frac{m_1 - m_2}{m_1 + m_2}}$ (**1 т**)

Ускоренията на телата ще са същите, намерени в подусловие А. Следователно търсената височина $h_1$ е:

$h_1 = \frac{v_1^2}{2a}$ (**1 т**)

След заместване с дадените величини и кратки математически преобразувания се получава:

$h_1 = \left( \frac{m_2}{m_1 + m_2} \right)^2 h$ (**1 т**)

Получава се максимална височина $h_1 < h$, т.е. теглилката с маса $m_2$ няма да достигне до плоскостта.

---

**Част 2.**

**А)** $F = T_2$;
Но $T_2 = T_1 = T/2$, от друга страна $T = Mg$.
$F = \frac{Mg}{2}$ (**0,5 т**)

**Б)** Ще се запази равновесието. Чрез неподвижна макара само можем да променяме посоката на силата, но не се печели сила. (**0,5 т**)

**В)** Няма да се запази равновесието.
При преместване на точка $A$ наляво равновесието се нарушава. След като приложим втория закон на Нютон за подвижната макара по вертикална ос, се получава очевидното неравенство:

$T_1 + T_1\cos\alpha - T < 0$,
Но $T = Mg$, следователно
$T_1 + T_1\cos\alpha < Mg$,

Теглилката ще започне да се спуска надолу. (**1 т**)

**Г)** При една подвижна макара
$F = \frac{Mg}{2^1}$

При две подвижни макари:
$F = \frac{Mg}{2^2}$

При три подвижни макари:
$F = \frac{Mg}{2^3}$
...
Лесно стигаме до извода, че при $N$ подвижни макари
$F = \frac{Mg}{2^N}$ (**1 т**)

---

**Зад. 2. Решение**

**Част 1. А)** Времето $t$ за достигане до равновесното положение е равен на четвърт период на махалото ($T/4$)

$t = \frac{\pi}{2} \sqrt{\frac{l}{g}} = 0,5$ s

Височината $h$ може да се изрази чрез дължината $l$ и ъгъла $\alpha$.
$h = l(1 - \cos\alpha)$

Прилагаме закона за запазване на енергията:
$mgh = \frac{mv^2}{2}$
$v = \sqrt{2gl(1 - \cos\alpha)}$
$v = \sqrt{gl} = 3,2$ m/s

За правилен отговор за скоростта и времето (**1 т**)

**Б)** Силата на опън в равновесната точка е равна на сумата от силата на тежестта и центростремителната сила:

$F_{max} = mg + \frac{mv^2}{l}$ (**1 т**)

Използваме буквения резултат за скоростта $v$ от подусловие А)
$F_{max} = mg + mg = 2mg$
$F_{max} = 2$ N

За достигане до верен отговор (**1 т**)

**В)** Общият вид на уравнението на хармонично трептене е:
$x = A \cdot \sin(\omega t + \phi_0)$

От чертежа се вижда, че амплитудата е $A = l \cdot \sin\alpha = \sqrt{3}/2$
Кръговата честота: $\omega = 2\pi/T = \pi$. (периодът е $T = 2$ s)
Началната фаза: $\phi_0 = 90^\circ = \pi/2$ rad (махалото започва движението си от максимално отклонение)

Заместваме и се получава:
$x = \frac{\sqrt{3}}{2} \sin(\pi t + \frac{\pi}{2})$ (**1 т**)

Да се приеме за верен отговор, ако законът е представен във вида:
$x = \frac{\sqrt{3}}{2} \cos(\pi t)$

**Част 2. А)** Топчето ще се движи по окръжност, докато силата на опън $T$ не стане равна на нула. След това то ще се движи само под действие на силата на тежестта, т.е. по парабола. За да намерим при какъв ъгъл $\beta$ силата на опън $T$ ще стане равна на нула използваме закона за запазване на енергията, като нулевото ниво преминава през т.$O$ (отбелязано е с пунктир на чертежа):

$mg \frac{l}{2} = \frac{mv^2}{2} + mg \frac{l}{2} \cos\beta$ (**1 т**)

От друга страна при този ъгъл $\beta$ силата на опън е равна на нула. Следователно компонентата на силата на тежестта в проекция по дължината на нишката е равна на центростремителната сила:

$mg\cos\beta = \frac{mv^2}{l/2}$ (**1 т**)

След решаване на двете уравнения се получава търсеният ъгъл:
$\cos\beta = \frac{2}{3}$

И скоростта на махалото е: $v^2 = \frac{gl}{3}$

За верен отговор за скоростта и ъгъл $\beta$ (**1 т**)

**Б)** След това движението на топчето е по парабола. Можем да го разгледаме като тяло хвърлено под ъгъл спрямо хоризонта. Максималната височина, до която ще се издигне топчето над тази позиция е:

$h = \frac{v^2 \sin^2\beta}{2g}$ (**1 т**)

като използваме изразите за $v$ и $\cos\beta$ и връзката $\sin^2\beta + \cos^2\beta = 1$ се получава:
$h = \frac{5l}{54}$ (**1 т**)

Следователно максималната височина на махалото е:
$H_{max} = \frac{l}{2} \cos\beta + h$
$H_{max} = \frac{l}{3} + \frac{5l}{54} = \frac{23}{54}l$ (**1 т**)

---

**Зад. 3. Част 1.** Центъра на тежестта на всяка стена (квадрат) се намира в центъра на квадрата (**1 т**). Лесно се съобразява, че центърът на тежестта на фигурата **П** се намира на разстояние $a/3$ от челната (долната) стена (**1 т**). Граничният ъгъл на наклона на равнината е онзи ъгъл, при който центъра на масата на фигурата **П** лежи на перпендикуляра, минаващ през ръба (т.$A$).

$tg\alpha = \frac{a/3}{a/2}$
$tg\alpha = \frac{2}{3}$ (**1 т**)

**Част 2. А)** При спиране със задните колела уравнението за моментите на въртене спрямо т.$O_1$ е:
$N_2 l - mg \frac{l}{2} + kN_2 h = 0$ (**1 т**)

От това уравнение намираме $N_2$:
$N_2 = \frac{mg}{2(1 + k \frac{h}{l})}$

Следователно силата на триене $F_{тр2}$ е:
$F_{тр2} = \frac{kmg}{2(1 + k \frac{h}{l})}$

За достигане до верен отговор (**1 т**).

**Б)** Аналогично при спиране само с предните колела, уравнението за моментите на въртене спрямо т.$O_2$ има вида:
$mg \frac{l}{2} - N_1 l + kN_1 h = 0$ (**1 т**)

Намираме $N_1$:
$N_1 = \frac{mg}{2(1 - k \frac{h}{l})}$

Силата на триене в този случай е равна на:
$F_{тр1} = \frac{kmg}{2(1 - k \frac{h}{l})}$

За достигане до верен отговор (**1 т**)

**В)** При по-висок център на масата $F_{тр1}$ нараства, а $F_{тр2}$ намалява (**1 т**).

**Г)** Изразяваме работата от силите на триене и в трите случая – спиране само с предните колела, само със задните колела и спиране с четирите колела:

$A_1 = F_{тр2} \cdot L_1 = \frac{kmgL_1}{2(1 + k \frac{h}{l})}$
$A_2 = F_{тр1} \cdot L_2 = \frac{kmgL_2}{2(1 - k \frac{h}{l})}$

При спиране и с четирите колела
$A_3 = kmgL_3$

Но $A_1 = A_2 = A_3$ (изменението на кинетичната енергия на автомобила е едно и също). След съвместно решаване на трите уравнения се получава:
$L_3 = \frac{L_1 + L_2}{4}$

За достигане до верен отговор (**2 т**).