[[Състезания/proletno/11/2023|◂ 2023]] | [[Състезания/proletno/11/2024|условия]] | [[Състезания/proletno/11/2025| 2025 ▸]]

**Зад. 1.**

**Част 1.** Скоростта на вагона няма да се промени, т.е. вагонът ще има скорост $v$. Причината е, че тухлата след като изпадне от дупката също има скорост като на вагона $v$.
$Mv = (M – m) \cdot u + mv \Rightarrow u = v$ **(0,5 т)**

**Част 2.**

**А)** топчето ще има скорост $v_1 = 0$. **(0,5 т)**

**Б)** След удара вагонът ще има скорост $V$, а платформата $u$. Прилагаме закон за запазване на импулса и на енергията:
$mv = mV + Mu$ **(1 т)**
$\frac{mv^2}{2} = \frac{mV^2}{2} + \frac{Mu^2}{2}$ **(1 т)**

След съвместно решение на двете уравнения се получава:
$u = \frac{2m}{m+M} v = \frac{2}{3} v$ **(1 т)**

**В)** При тази скорост $v$, малкото топче трябва да се изкачи до ръба на вдлъбнатината на височина $h$, но в този момент скоростта на топчето ще е равно на скоростта на платформата. **(1 т)**

Отново прилагаме закон за запазване на импулса и на енергията, но след като топчето се е изкачило на височина $h$:
$Mu = (M + m_1)u_1$ **(1 т)**
$\frac{mu^2}{2} = \frac{(M+m_1)u_1^2}{2} + m_1gh$ **(1 т)**

Намираме $u$:
$u = \sqrt{\frac{M+m_1}{M} \cdot 2gh}$ **(1 т)**

Намираме и търсеният отговор:
$v = \frac{M+m}{2m} \cdot \sqrt{\frac{2(M+m_1)}{M} gh} \approx 0,49 \text{ m/s}$ **(1 т)**

**Част 3.** Поради триенето на флуида в тръбата част от потенциалната енергия (още по-точно – половината) е преминала във вътрешна. **(1 т)**

---

**Зад. 2.**

**Част 1**

**А)**
За случая 3 а:
Разглеждаме въртене спрямо точката на допир между макарата и опората. От равенство на ъгловата скорост, следва че:
$u = \frac{Rv}{R+r}$ **(1 т)**

За случая 3 б аналогично:
$u = \frac{Rv}{R-r}$ **(1 т)**

И за двата случая макарата ще се движи по посока на скоростта $v$. **(0,5 т)**

**Б)** За случая 3а, понеже $u < v$ конеца се размотава от макарата **(0,5 т)**
За случая 3б, понеже $u > v$ конецът се намотава на макарата **(0,5 т)**

**Част 2.**

**А)** В момента след скъсването на нишката на пръчката действат само две сили – силата на тежестта и на реакция на опората. Тези две сили са вертикални и не могат да предизвикат изменение в импулса на пръчката в хоризонтална посока. Това означава, че центъра на масата на пръчката ще се движи само по вертикалата. Центъра на масата т. $O$ ще се движи по отсечката $OO_1$. От чертежа следва, че долния край ще се отмести на разстояние **(0,5 т)**:
$x = A_1O_1 - AO_1 = \frac{L}{2} (1 - \cos\alpha) = L \sin^2 \frac{\alpha}{2}$ **(0,5 т)**

**Б)** При падането на пръчката, т.е. при завъртането си потенциалната енергия $mgL(1 – \cos\Theta)/2$ преминава в кинетична енергия на движение. Инерчния момент на пръчката около ос на въртене, минаваща през нейният край, е $I = mL^2/3$ **(0,5 т)**:
$\omega^2 = \frac{3g(1-\cos\Theta)}{L}$ **(0,5 т)**

Лесно намираме $a_n$:
$a_n = \frac{\omega^2 L}{2} = \frac{3g(1-\cos\Theta)}{2}$ **(0,5 т)**

Тангенциалното ускорение $a_\tau$ се намира чрез момента на въртене на силата на тежестта $mg(L/2)\sin\Theta$: **(0,5 т)**
$a_\tau = \frac{3g\sin\Theta}{4}$ **(0,5 т)**

**В)** Големината на хоризонталната сила е:
$F_x = m(a_\tau \cos\Theta - a_n \sin\Theta)$ **(0,5 т)**
$mg - F_y = m(a_n \cos\Theta + a_\tau \sin\Theta)$ **(0,5 т)**

След като използваме изразите за намерените ускорения:
$F_x = 3mg \frac{3\cos\Theta - 2}{4} \cdot \sin\Theta$ **(0,5 т)**
$F_y = mg \frac{(3\cos\Theta - 1)^2}{4}$ **(0,5 т)**

Хоризонталната сила става равна на нула преди вертикалната. Следователно е достатъчно да изследваме само $F_x$.
$F_x = 3mg \frac{3\cos\Theta - 2}{4} \cdot \sin\Theta = 0$ **(0,5 т)**

Граничния ъгъл, при който ще се откъсне пръчката от чина е:
$\cos\Theta = \frac{2}{3}$ или $\Theta = 48^\circ$ **(0,5 т)**

---

**Зад. 3.**

**Част 1.**

**А)** На долното топче $m$ му действа сила на тежестта $mg$, която се уравновесява от силата на еластичност $kx$ ($mg = kx$). На горното топче му действа сила на тежестта $m_1g + kx$. **(1 т)**

Следователно в момента на пускане ускоренията са:
$a = 0$ **(1 т)**
$m_1 a_1 = m_1g + kx = 2mg + mg = 3mg$
$a_1 = 3g/2$ **(1 т)**

**Част 2.**

**А)** Търсените разстояния $x$ и $y$ спрямо т. $O$ са:
$x = \frac{m_1}{m_1 + m_2} \cdot l$ **(1 т)**
$y = \frac{m_2}{m_1 + m_2} \cdot l$ **(1 т)**

На системата действат само вътрешни сили. Следователно центъра на масите т. $O$, в контекста на задачата, е неподвижен. **(1 т)**

**Б)** След като т. $O$ е неподвижна, следва че можем да разглеждаме трептенията на двете теглилки като всяка свързана към пружина съответно с дължина $x$ и $y$ и коефициенти на еластичност $k_1$ и $k_2$.
$\frac{k_1}{k} = \frac{l}{x}$ **(0,5 т)**
$\frac{k_2}{k} = \frac{l}{y}$ **(0,5 т)**

Следователно:
$k_1 = k \cdot \frac{m_1 + m_2}{m_2}$ **(0,5 т)**
$k_2 = k \cdot \frac{m_1 + m_2}{m_1}$ **(0,5 т)**

Периодите на трептене на двете теглилки са равни на:
$T_1 = T_2 = 2\pi \sqrt{\frac{m_1}{k_1}} = 2\pi \sqrt{\frac{m_2}{k_2}}$ **(1 т)**
$T_1 = T_2 = 2\pi \sqrt{\frac{m_1 m_2}{(m_1 + m_2)k}}$ **(1 т)**