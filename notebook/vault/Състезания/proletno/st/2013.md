**Задача 1. Алпийски тролей.**
 
 "Алпийският тролей" е техника в алпинизма за придвижване (бързо спускане) по
въже. Алпинистът е закачен за носещото въже посредством стоманено устройство,
съдържащо малки макари, наречено "десандьор". Така триенето може се сведе до минимум.
 В тази задача моделът е следния. Неразтегливо въже с пренебрежима маса и
дължина l е закачено в двата си края на две точки, намиращи се на една и съща височина и
на разстояние d една от друга ( d < l ). Земното ускорение е g. Материална точка (тяло) с
маса m се хлъзга без триене по въжето. Траекторията на движението на тялото е част от
елипса.

а) Изразете двете полуоси a и b на елипсата чрез l и d. \[1 т.\]

б) Нека преди началото на движението тялото се намира в покой точно под едната точка на
окачване. Този покой се осигурява от второ спомагателно хоризонтално въже (за което е
вързано тялото). Намерете силата на опън T1 на носещото въже и силата на опън T2 на
спомагателното въже. \[2 т.\]

в) Тялото се отвързва от спомагателното въже. Колко е силата на опън T3 на носещото въже
в този момент? \[1 т.\]

г) С каква скорост v тялото преминава през най-ниската точка от траекторията си? \[2 т.\]

д) Нека l = const , а d може да се мени. При каква стойност на отношението d / l , скоростта
v ще е максимална? Изчислете максималната скорост при l = 40 m? g = 10 m/s2 \[2 т.\]

е) След време тялото извършва малки трептения около най-ниската точка от траекторията
си. Какъв е периодът T0 на тези трептения? Изчислете стойността му при условията от
подточка д) \[2 т.\]

**Задача 2. Електростатичен (кондензаторен) микрофон.**

Електростатичният (кондензаторен) микрофон е изобретен през 1916 г. в Bell Labs. И досега се използва широко заради добрите му технически характеристики: слаба честотна
зависимост на чувствителността му и нисък шум. Има един недостатък - цената му е
висока.
 В тази задача моделът е следния. Електрична верига е съставена от последователно
свързани идеален източник на напрежение с електродвижещо напрежение Е = 9,00 V,
резистор с електрично съпротивление R = 2,00 G$\Omega$ и плосък кондензатор с капацитет C0 =
10,0 pF. Равновесното разстояние между плочите на кондензатора е d0. Едната плоча на
кондензатора е много лека и може да се разтрепти от падаща звукова вълна. Окачването на тази плоча е такова, че възвръщащата сила може да се пренебрегне.

а) Нека заради падащата звукова вълна разстоянието между плочите на кондензатора се мени по закона $d (t ) = d_0 [1 + \alpha \sin (\omega t)]$ , където $\displaystyle\omega = 2\pi\nu = \frac{2\pi}{T}$ е кръговата честота на монохроматичния звук, а $\alpha$ << 1 . Оказва се, че тогава върху резистора може да се измери променливо напрежение $U_R (t ) = U_{R0} \sin (\omega t + \varphi )$ . Получете изрази за U R 0 и $\varphi$. \[3 т.\]

б) Получете приближена формула за U R (t ) , валидна за областта $(50\ \mathrm{Hz} \div 20\ \mathrm{kHz})$. \[1 т.\]

в) Нека падащият върху микрофона звук представлява надлъжна бягаща монохроматична вълна, описвана от уравнението $u ( x, t ) = u_0 \sin (kx - \omega t ) = u_0 \sin\left(\frac{2\pi}{\lambda} x- \frac{2\pi}{T} t\right)$, където u0 e амплитудата на трептене на частиците на въздуха, а $\lambda$ и T - съответно дължината и периода
на вълната. Ако предположите, че звукът предизвиква разширения и свивания на въздуха, такива, че налягането на въздуха се мени по закона $p (x, t ) = p_0 + p_1 \sin (kx - \omega t + \psi )$ , намерете израз за p1. (Приложете втория принцип на динамиката за тънък слой въздух!) \[2 т.\]

г) Нека подвижната плоча на кондензатора има маса m = 0,500 g и площ S = 10,0 cm2. Нека описваме енергията, пренесена от звука през единица площ за единица време с понятието
интензитет I на звука. Той зависи от скоростта c на разпространение на звука, плътността $\rho$ на въздуха, кръговата честота $\omega$ и ампитудата u0 на звука така: $\displaystyle I = \frac{1}{2}\rho c\omega^2 u_0^2$. Вместо да се мери в единици W/m2 обаче, интензитетът на звука обикновено се дава в децибели (dB), като $\displaystyle I [dB] = 10 \log_{10}\left(\frac{I[\mathrm{W/m^2}]}{I_0}\right)$, където I0 = 1.10-12 W/m2 (точно) e така наречения "праг на чуване". Нека върху микрофона пада звук с интензитет I = 70,0 dB и честота $\nu$ = 1,00 kHz.
Каква амплитуда U0 на напрежението ще се измери върху резистора? Плътността на
въздуха е $\rho$ = 1,20 kg/m3. Скоростта на звука във въздуха е c = 340 m/s. Приемете, че
налягането на въздуха между двете плочи на кондензатора не се променя. Диелектричната
проницаемост на вакуума е $\varepsilon$ 0 = 8,85.10 -12 F/m. \[3 т.\]

д) Изчислете разстоянието d0 между плочите на кондензатора? \[0.5 т.\]

е) Изчислете дебелината h на подвижната плоча на кондензатора, ако е направена от сплав с
плътност $\rho$C = 5,00.103 kg/m3 ? \[0.5 т.\]
Навсякъде в тази задача ефектите от електростатичното привличане между двете
плочи на кондензатора се пренебрегват.

**Задача 3. Вълнички в басейн.**

![](Resources/2013_3.svg)

В хубав слънчев ден може да се забележи, че по дъното на басейн се образуват красиви
постоянно движещи се светли ивици (петна). Причината за тяхната поява е пречупването на
светлината от нагънатата от вълнички водна повърхност. Тук ще се разгледат два частни
случая. Басейнът е пълен с вода с показател на пречупване n = 1,33 . Над него има въздух,
чийто показател на пречупване може да се приеме за единица. Дълбочината на басейна е
h = 2,00 m. Нека по повърхността на водата се разпространява една единствена вълна. Да
предположим, че тя създава вертикални отклонения на водната повърхност $\displaystyle z(x) = A\sin\left(\frac{2\pi}{\lambda}x-\frac{2\pi}{T}t\right)$, където A е амплитудата на вълната, а $\lambda$ и T - съответно дължината и периода на вълната, x - хоризонтална координата, z - вертикално отклонение. $\lambda$ = 20,0 cm.
Приемете, че A << $\lambda$ << h .

а) Първи случай. Изчислете амплитудата А1 на вълната, при която вертикални лъчи, падащи
върху двете "плоски" наклонени страни на един връх на вълната, ще достигат дъното в
точка, намираща се точно под същия този връх на вълната. \[4 т.\]

б) Нека да си представим, че повърхността около върха на вълната може да се апроксимира
(приближено да се описва) с цилиндрична повърхност с радиус R. Намерете радиуса
 R = f ($\lambda$ , A) . \[2 т.\]

в) Втори случай. Изчислете амплитудата А2 на вълната, при която вертикални лъчи, падащи
около и във върха на вълната, ще достигат дъното на басейна в точка, намираща се точно
под същия този връх на вълната (т.е. върхът на вълната ще работи като цилиндрична леща с
фокус, намиращ се на дъното на басейна). \[4 т.\]

Чертежът е само за илюстрация. Отношенията на дадените размери h, $\lambda$ , A, R не са верни!
Освен това двата случая не са възможни за една и съща амплитуда A.

Полезна математика:
1. Елипсата е такава крива, че сумата от разстоянията от произволна точка на
елипсата до две точки, наречени фокуси на елипсата, е константа. В декартова
координатна система с начало в центъра на елипсата и оси, ориентирани по осите на симетрия на елипсата, уравнението на елипсата е $\displaystyle\left(\frac{x}{a}\right)^2+\left(\frac{y}{b}\right)^2=1$, където a и b са двете полуоси на елипсата. Интересно "оптично" свойство на елипсата е, че лъч, тръгнал от
единия фокус, след "отражение" от елипсата минава през другия фокус на елипсата.
2. Равенството $A \sin x + B \cos x = 0$ е тъждество за всяко x тогава и само тогава, когато $A \equiv 0\land B \equiv 0$.
3. Радиус $\rho$ на кривината на крива, описвана с уравнението $y ( x )$ в точка от кривата с координати $(x_0, y(x_0))$, е
$$\rho = \left. \frac{\left[1+\left(\frac{dy}{dx}\right)^2\right]^{\frac{3}{2}}}{\left|\frac{d^2 y}{dx^2}\right|} \right|_{x=x_0}.$$
$$4. (1+x)^n \approx 1+nx, x \ll 1.$$
$$5. \sin \frac{\alpha}{2} = \pm \sqrt{\frac{1-\cos \alpha}{2}}, \quad \cos \frac{\alpha}{2} = \pm \sqrt{\frac{1+\cos \alpha}{2}}, \quad \cos \alpha = \sin \left(\alpha+\frac{\pi}{2}\right).$$
$$6. \sin(\alpha \pm \beta) = \sin \alpha \cos \beta \pm \cos \alpha \sin \beta, \quad \cos(\alpha \pm \beta) = \cos \alpha \cos \beta \mp \sin \alpha \sin \beta.$$
$$7. \frac{d}{dx} (e^{ax}) = ae^{ax}, \quad \frac{d}{dx} [\cos(ax)] = -a \sin(ax), \quad \frac{d}{dx} [\sin(ax)] = a \cos(ax).$$
$$8. \frac{d}{dx} [f(x) g(x)] = \left[\frac{d}{dx} f(x)\right] g(x) + f(x) \left[\frac{d}{dx} g(x)\right].$$
$$9. \sin \alpha \approx \tan \alpha \approx \alpha, \cos \alpha \approx 1, \alpha \ll 1.$$
