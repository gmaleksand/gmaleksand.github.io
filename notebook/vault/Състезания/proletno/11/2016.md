[[Състезания/proletno/11/2015|◂ 2015]] | [[Състезания/proletno/11r/2016|решения]] | [[Състезания/proletno/11/2017| 2017 ▸]]

Задача 1. Механика



 Фиг. 1 а Фиг. 1 б

Клин с маса М и с форма на правоъгълен триъгълник е поставен върху равнина, както е показано на фиг. 1 а и б. Всички повърхности по-долу са гладки, т.е. отсъства сила на триене.
а) Клинът се захваща неподвижно за равнината. Две малки тела с маси m са поставени неподвижно върху клина, при което започват да се пързалят по него (фиг. 1 а). Определете нормалната сила N, с която системата от трите тела действа върху равнината. \[3т\]
б) Клинът вече може да се движи свободно без триене по равнината. Определете ускорението а, с което се движи той, докато телата се пързалят по него. \[3т\] Намерете силата N, с която системата от трите тела действа върху равнината. \[1т\]
в) Нека в началото е поставено неподвижно само едно тяло с маса m на височина H (фиг. 1 б).
Намерете скоростите на тялото и клина в момента, когато тялото достига основата на клина.
Намерете числен резултат за стойностите g = 10 m/s2 , H = 3 m, $\alpha$ =45о , m = 1 kg, M = 2 kg.
Приемете, че малкото тяло е с пренебрежими размери. \[3т\]

Задача 2. Флуиди



 Фиг. 2 а Фиг. 2 б Фиг. 2 в
а) В правоъгълен съд с площ S е налята вода до височина Н, както е показано на фиг. 2 а.
Водата изтича през дупчица с площ S0, намираща се на дъното на съда. Нека с vy означим скоростта, с която спада нивото на водата, а с v0 - скоростта на водната струя, изтичаща през дупчицата. Намерете vy и v0 като функция на нивото на водата y. \[3т\]
б) В съд с ротационна форма е налята вода, която изтича през дупка на дъното на съда (фиг. 2б). Дупката е симетрична, като краищата ѝ са с координати (-x0,y0) и (x0,y0). Формата на съда е

 1
такава, че нивото на водата y спада равномерно с времето. Следователно тази система може да
се използва за измерване на времето. Намерете формата на съда y = f(x). \[4т\]
Упътване за а) и б): Водата да се разгледа като течност с пренебрежим вискозитет.

в) На фиг. 2 в е показана сграда, която е изложена на вятър със скорост v. Пресметнете минималната скорост v0, при която вятърът ще отдели покрива от сградата. Максималната допустима сила на опън на конструкцията, поддържаща покрива, е F0, площта и масата на покрива са съответно S и m, а плътността на въздуха е $\rho$. \[3т\]


Задача 3. Оптика

Част А

а) Светлинен лъч преминава последователно през среди с различни показатели на пречупване n1 , n2 ,..., nN , както е показано на фиг. 3 а). Границите на средите, N-1 на брой, са успоредни една на друга. Намерете изходния ъгъл $\alpha$ N при даден входен ъгъл $\alpha_1$ . \[1т\]

б) Лъч пада под ъгъл $\alpha$ върху плоско-паралелна пластинка с дебелина d. Показателите на пречупване на средите са показани на фиг. 3 б). Намерете отместването на лъча $\Delta$x . Намерете числен резултат за стойностите $\alpha$ =45о , n1 = 1 , n2 = 1.5 , d = 1 см. \[3т\]

Част Б Фиг. 3

Фотоапарат има прост обектив, който се състои от една леща с фокусно разстояние f = 1 см и диаметър d = 1 см. Сензорът, върху който се проектира изображението от обектива, представлява квадрат със страна L = 20 mm.

а) Апаратът е фокусирал обект на разстояние a = 1 m. Намерете зрителното поле $\varphi$ на фотоапарата. Зрително поле е максималният ъглов диаметър, който може да се заснеме с дадения фотоапарат. \[2т\]

б) Фотографът насочва фотоапарата към Слънцето и го оставя с отворена бленда, така че то да осветява сензора за продължително време. Слънчевата светлина преминава през филтър, така че интензитетът ѝ е I 0 = 0.1 W/m2, а ъгловият диаметър на Слънцето е приблизително $\alpha$ =0.5О. Намерете равновесната температура T0 на осветената част от сензора. \[4т\]

Упътване б): Равновесна температура се постига, когато за единица време тялото поглъща и излъчва еднакво количество енергия.

Приемете, че сензорът поглъща целия светлинен поток и че е с нулева топлинна проводимост (не провежда топлина към неосветената си част и към останалата част от фотоапарата). Сензорът излъчва топлина единствено от осветената от Слънцето страна. Константа на Стефан-Болцман $\sigma$ =5.67x10-8 Wm -2 K -4 .
