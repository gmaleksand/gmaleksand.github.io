**Задача 1. Прехвърляне на стена**

Оръдие изстрелва малки снаряди към крепостна стена с пренебрежима дебелина, която е разположена на разстояние $d=25 \text{ m}$ от края на дулото на оръдието, както е показано на фигурата вляво. Началната скорост на снарядите е $v_0 = 25 \text{ m/s}$. Стената е с височина $h = 18 \text{ m}$. Съпротивлението на въздуха да се пренебрегне. Приемете, че земното ускорение $g = 10 \text{ m/s}^2$.

a) Намерете най-малкото разстояние $x_{\min}$ от оръдието, на което може да падне снаряд след прелитане над стената. Какво е най-голямото разстояние $x_{\max}$ от оръдието, на което може да падне снаряд, ако е преминал над стената? \[7 т.\]

б) Определете максималното разстояние $d_{\max}$ от стената, на което може да се отдалечи оръдието, така че да може да изстреля снаряд отвъд стената със същата начална скорост $v_0$. Под какъв ъгъл $\alpha_{d\max}$ спрямо хоризонта трябва да е насочена началната скорост на снаряда? \[3 т.\]

**Упътване:** Може да използвате, че $\cos^{-2} \alpha = 1 + \text{tg}^2 \alpha$.

**Задача 2. Заряди върху окръжност**

Неподвижен положителен заряд с големина $Q=1 \text{ mC}$ е разположен в най-ниската точка от вертикална окръжност с радиус $R=3 \text{ m}$. Малко топче с маса $m = 50 \text{ g}$ и положителен заряд $q = 0,5 \text{ } \mu \text{C}$ може да се движи свободно (без триене) по протежение на окръжността, както е показано на фигурата вляво. Текущото положение на топчето върху окръжността може да се изрази чрез съответната стойност на ъгъла $\theta$. Приемете, че земното ускорение $g = 10 \text{ m/s}^2$, а електричната константа $k = 9 \times 10^9 \text{ N} \cdot \text{m}^2/\text{C}^2$.

а) Определете ъгъла $\theta_{eq} \in (0^{\circ}, 180^{\circ})$, при който топчето се намира в равновесие. \[4,5 т.\]

б) Намерете големината на силата на реакция $N_{eq}$, която действа на топчето от страна на окръжността в това равновесно положение. \[2 т.\]

в) Нека топчето да е пуснато без начална скорост от най-горната точка на окръжността, след което то тръгва да се движи по посока на часовниковата стрелка. Определете големината на скоростта $v_{eq}$ на топчето, когато то преминава през равновесното положение от предишните две подточки. \[3,5 т.\]

**Задача 3. Електрическа верига**

а) На колко е равно съпротивлението $R_{AC}$ между точките А и С? \[2,5 т.\]

б) Намерете съпротивлението $R_{AB}$, което би се измерило между точките А и В. \[4 т.\]

в) Между точките А и В е подадено напрежение $\varepsilon=6$ V. Намерете напрежението $U_{CD}$ между точки С и D. \[3,5 т.\]