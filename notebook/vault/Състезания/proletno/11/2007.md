Задача 1. Циркови номера.

Акробат с маса m1 скача от височина h1 от едната страна на лека твърда дълга дъска на разстояние l1 от неподвижната й точка. От другата страна на дъската на разстояние l2 от неподвижната й точка е застанал неподвижно друг акробат с маса m2 . Приемете, че височината на дъската над пода е много по-малка от h1 , както и че в момента на отскачането на втория акробат, първият е неподвижен спрямо дъската. Намерете:

а) отношението на големините на силите F2 и F1 , с която дъската действа на двамата акробата. \[1 т\]

б) отношението на големината на промяната на импулсите $\Delta$p2 и $\Delta$p1 на двамата акробата, преди краят на дъската да се е допрял до пода. \[1 т\]

в) отношението на големините на скоростите v2 и v1 на акробатите, когато и двамата акробати са неподвижни спрямо дъската. \[1 т\]

г) скоросттта v2 на излитане на втория акробат. \[3 т\]

д) къде точно трябва да скочи първият акробат (колко трябва да е l1) така, че вторият да отскочи на максимална височина h2 ? \[3 т\]

е) колко е максималната височина h2 ? \[1 т\]

Задача 2. Неизвестна леща.

Върху екран се наблюдава образът на източник на светлина, получен с помощта на сферична леща. Образът е увеличен. За да се намали увеличението (k1), екранът се премества на разстояние d = 113 cm. За да се фокусира наново образът, лещата също се премества на разстояние x = 8 cm. В новите положения на екрана и лещата новото увеличение (k2) се оказало точно два пъти по-малко от първоначалното (отношението на увеличенията в двата случая e N = 2). Намерете:

а) връзки между разстояниeто източник-леща a1 (a2), фокусното разстояние f на лещата и увеличението k1 (k2) в двете положения \[2 т\]. Намерете подобни връзки и за разстояниeто образ-леща b1 (b2), фокусното разстояние f на лещата и увеличението k1 (k2) в двете положения \[1 т\]

б) първото увеличение к1 \[2 т\] и второто увеличение к2 \[2 т\]

в) фокусното разстояние f на лещата \[1 т\]

г) първоначалните разстояния източник-леща a1 \[1 т\] и образ-леща b1 \[1 т\]

Задача 3. Водородоподобни йони.

Електрон с маса m и заряд -e обикаля по кръгова орбита с радиус r около ядро със заряд Ze.
Намерете:

а) скоростта v на електрона като функция на r \[1 т\]

б) импулса p на електрона като функция на r \[1 т\]

в) дължината на вълната $\lambda$ на дьо Бройл на електрона като функция на r \[1 т\]

г) използвайки условието за квантуване във вида му: "Възможни са само тези електронни
орбити с радиус rn , чиято дължина е равна на цяло число n дължини $\lambda$ на вълната на дьо
Бройл на електрона", намерете радиуса rn на траекторията му като функция на n \[1 т\]
д) намерете енергията E(n) на електрона в състоянието му, описвано с числото n \[2 т\]

е) колко е дължината $\lambda$k,n на вълната на фотон, излъчен от йон He+ при преход на електрон в
него от състояние k в състояние n \[2 т\]

ж) колко е минималната дължина на вълната $\lambda$min (с три значещи цифри в нанометри ) на
фотон, излъчен от йон He+ като резултат от електронен преход. \[2 т\]

Маса на електрона m = 9,110.10-31 kg

Заряд на електрона e = 1,602.10-19 C

Константа на Планк h = 6,626.10-34 J.s

Диелектрична проницаемост

Скорост на светлината на вакуума $\varepsilon_0$ = 8,854.10-12 F/m
във вакуум c = 2,998.108 m/s $\pi$ = 3,142
