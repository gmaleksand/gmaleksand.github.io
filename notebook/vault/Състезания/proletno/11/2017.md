[[Състезания/proletno/11/2016|◂ 2016]] | [[Състезания/proletno/11r/2017|решения]] | [[Състезания/proletno/11/2018| 2018 ▸]]

Задача 1. Движение на топчета след удар.

Две топчета 1 и 2 с маси съответно m1 и m2 и пренебрежими размери са в покой. Свързани са с неразтеглива нишка с дължина L. Трето топче 3 с маса m3 се движи със скорост v3 , перпендикулярна на нишката, и удря централно топчето 2. Ударът е абсолютно еластичен.

а) Намерете скоростите u2 и u3 на топчетата 2 и 3 веднага след удара. \[3 т.\]

б) Ако центърът C на масата на системата от топчета 1
 и 2 (без топче 3!) лежи на нишката на разстояния r1 и
r2 съответно от топчетата 1 и 2, намерете тези две разстояния r1 и r2 . \[1 т.\]

в) Намерете скоростта uC на центъра C на масата на системата от топчета 1 и 2. \[1 т.\]

г) Намерете ъгловата скорост $\omega$, с която системата от топчета 1 и 2 се върти около центъра C на масата си. \[1 т.\]

д) Намерете силата T на опъване на нишката, свързваща въртящите се топчета 1 и 2. \[1 т.\]

e) Изчислете стойностите на всички търсени дотук величини, ако m1 = 2 kg, m2 = 1 kg, m3 = 0,5 kg, v3 = 3 m/s, L = 1 m. Представете резултатите в таблица, подобна на дадената.

Задача 2. Атомни спектри на водород и He+

а) Електрон със заряд e и маса me обикаля по окръжност с радиус r около ядро със заряд Ze (масата на ядрото е много по-голяма от масата на електрона). Получете формула за скоростта v на движение на електрона. \[2 т.\]

б) Според теорията на Бор за водородния атом възможни са само тези кръгови орбити на електрона, за които е изпълнено условието за квантуване - моментът на импулса на електрона да е равен на цяло число n, умножено по редуцираната константа на Планк $\hbar$ ($\hbar$ = 2$\pi$), т.е.: me vrn = n$\hbar$. Алтернативно и еквивалентно условие за квантуване е "обиколката на кръговата орбита е равна на цяло число дължини на вълната на дьо Бройл на електрона": sn = 2$\pi$rn = n$\lambda$B = n m v . Използвайки едно от двете условия за квантуване, получете формула за радиуса rn на n-тата орбита на електрона. \[1 т.\]

в) Изразете пълната енергия En (кинетичната + потенциалната) на електрона при
движението му по n-тата орбита (с радиус rn ) като функция на физични константи и числото n. \[2 т.\]

г) Първата емпирична формула, описваща дължината на вълната на линия в емисионния спектър на водорода, дължаща се на преход на електрона от i-то на j-то ниво (i > j), е формулата на Ридберг: = R ( 2 - 2 ), където R е константата на Ридберг, R = 1,0974.107 m-1. Използвайки резултатите, получени в предните подусловия, изразете константата на Ридберг чрез дадените физични константи. \[2 т.\]

д) Оказва се, че във видимата област (400 nm - 760 nm) някои от линиите от
емисионните спектри на еднократно йонизирания хелий He+ (Z = 2) съвпадат с линиите от Балмеровата серия (j = 2) на водорода. Изчислете дължината на вълната (в nm) на линиите от Балмеровата серия на водорода във видимата област и намерете кои преходи (за кои числа i и j) (i $\to$ j) в He+ имат същите дължини на вълните. Резултатите представете в подходяща таблица. \[3 т.\]

Задача 3. Електрическа схема с диоди и батерии.

Електрическа схема съдържа два диода D1 и D2, три резистора със съпротивление R1, R2 и R3 и три батерии с електродвижещо напрежение съответно E1, E2 и E3 (забележете, че първата е с обърната полярност спрямо другите две). На тази схема е измерена волт-амперната характеристика I = I(U) с помощта на волтметър, амперметър и външен източник на постоянно напрежение U, което може да си мени стойността и полярността. Токът и напрежението се смятат за положителни, когато имат посока и полярност, както е показано на фигурата. Получената волт-амперна характеристика, измерена при напрежения в интервала (-5 V; +10 V), е дадена по-долу. Има форма на начупена линия, съставена от три отсечки - AB, BC и CD. Координатите на точките от графиката са следните: А (-5 V; -0,51 A), B (-1,5 V; -0,09 A), C (5 V; 0,04 A), D (10 V; 0,39 A).
Допълнително е известна и точка E (3 V; 0 A), която лежи на BC.

а) Получете формули за зависимостта на тока от напрежението и дадените параметри на схемата (E1, E2 и E3 и R1, R2 и R3) за трите отсечки AB, BC и CD от волт-амперната характеристика. \[4,5 т.\]

б) От волт-амперната характеристика изчислете стойностите на E1, E2, E3 и R1, R2, R3 .
\[4,5 т.\]

в) Текат ли токове през някои от резисторите R1, R2 и R3, ако схемата не се захранва от външно напрежение U? Какво напрежение би измерил тогава волтметърът (при премахнати външен източник на напрежение и амперметър)? \[1 т.\]

Физични константи:

заряд на електрона e = 1,6022.10-19 C

маса на електрона me = 9,1094.10-31 kg

диелектрична проницаемост на вакуума $\varepsilon_0$ = 8,8542.10-12 F/m

константа на Планк h = 6,6261.10-34 J.s

скорост на светлината във вакуум c = 2,9979.108 m/s