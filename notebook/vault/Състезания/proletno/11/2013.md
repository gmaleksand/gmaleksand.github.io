[[Състезания/proletno/11/2012|◂ 2012]] | [[Състезания/proletno/11r/2013|решения]] | [[Състезания/proletno/11/2014| 2014 ▸]]

Задача 1. Светлини и сенки

Играч на голф изстрелва топката с начална скорост v0 под ъгъл $\alpha$ спрямо хоризонта. Слънцето осветява играча в гръб, като слънчевите лъчи сключват ъгъл $\beta$ с хоризонта. Играчът не вижда летящата топка, но може да проследи с поглед сянката, която тя хвърля върху земната повърхност. Осите X и Y на координатната система са насочени съответно хоризонтално и вертикално. Координатното начало е в точката на изстрелване. Земното ускорение е g.

А) Нека в даден момент координатите на топката са x и y. Получете израз за координатата xS на сянката на топката (вж. фигурата). \[1.0 т\]

Б) Получете закона за движение xs(t) на сянката, т.е. зависимостта на нейната координата xs от времето t след изстрелването. \[2.0 т\]

В) Получете изрази за началната скорост vS0 и за ускорението aS на сянката. \[1.5 т\]

Г) Без да правите изчисления, отговорете на следния въпрос. В кой от двата случая: $\alpha$ > $\beta$ или $\alpha$ < $\beta$, сянката ще се отдалечи от точката на изстрелване на максимално разстояние LS, по-голямо от разстоянието L, на което се приземява топката? Пояснете вашия отговор с подходящи чертежи. \[2.0 т\]

Д) Получете изрази за максималното разстояние LS, на което сянката се отдалечава от точката на изстрелване в два случая: 1) $\alpha$ > $\beta$ и 2) $\alpha$ < $\beta$. \[3.5 т\]

Упътване. Ако е нужно, можете да използвате следните тригонометрични равенства:
 sin $\alpha$ cos $\alpha$
tg$\alpha$ = ; cotg$\alpha$ = ; sin($\alpha$ + $\beta$) = sin $\alpha$ cos $\beta$ + cos $\alpha$ sin $\beta$
 cos $\alpha$ sin $\alpha$

Задача 2. Сили на опън

Топче с маса m = 1 kg е окачено на две нишки 1 и 2, сключващи съответно ъгли $\alpha$ = 30$^\circ$ и $\beta$ = 45$^\circ$ с вертикалата, както е показано на фигурата. Земното ускорение е g = 10 m/s2.

А) Изобразете на чертеж силите, които действат на топчето. \[1.5 т\]

Б) Пресметнете силите T1 и T2 на опън на нишките. \[3.0 т\]

В) Нишката 2 е прерязана, при което топчето започва да се люлее на нишката 1.

Изобразете на чертеж посоката на ускорението a на топчето и силите, които му действат веднага след прерязването на нишката. Определете големина a на ускорението и силата на опън T на нишката 1 в този момент. \[3.0 т\]

Г) Намерете силата на опън T на нишката 1 в момента, когато тя достига вертикално положение. \[2.5 т\]

Задача 3. Еквивалентно съпротивление

На трите схеми са показани вериги, съставени от еднакви резистори със
съпротивление R на всеки от тях. Намерете еквивалентното съпротивление Re на всяка верига между посочените по-долу точки. Начертайте съответните еквивалентни схеми на свързване, като накратко ги обосновете.

E D C

 O D
 F C
 A A B
 B
 A B
А) между т. А и В \[2 т\] Б) между двойка противоположни В) между кои да е две
 точки, например F и С \[4 т\] точки, например А и В \[4 т\]
