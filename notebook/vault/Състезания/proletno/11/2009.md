Задача 1. Свързани осцилатори.

Две еднакви тела, всяко едно с маса m, са свързани последователно с две пружини, всяка една с коефициент на еластичност k. Краят на една от пружините е фиксиран.

а) Към крайното тяло е приложена хоризонтална сила с големина F. С колко ще се деформира всяка една от пружините? С колко ще се отклони от равновесното си положение всяко едно от телата. [ 2 точки ]

б) Ако премахнем силата F, телата ще извършват трептения, които няма да бъдат хармонични. Възможно е обаче така да изберем началните отклонения на телата от равновесно състояние A1 и A2, че те да извършват хармонични трептения (движение с една и съща честота). В този случай движението на телата ще се описва от x1 = A1 sin(2$\pi\nu$ .t ) и x2 = A2 sin(2$\pi\nu$ .t ) , съответно с ускорения
a1 = -(2$\pi\nu$ ) 2 A1 sin(2$\pi\nu$ .t ) и a2 = -(2$\pi\nu$ ) 2 A2 sin(2$\pi\nu$ .t ) . Намерете квадратите на възможните честоти и отношението на амплитудите A1/A2. [ 8 точки ]

Задача 2. Модел на фотодиод.

Като модел за идеален полупроводников диод може да се използва волт-амперна характеристика, която е показано на фигурата (т.е. I=0 при U<U0 и I може да приеме произволна стойност при U>U0), където U0 е "отпушващото" напрежение. Този модел може да бъде усложнен, като се отчете електрическото съпротивление на материала, от който е направен диода - чрез последователно свързване на съпротивление със U същата стойност r. U0

 а) Нека при напрежение U1 = 0,8 V е измерен ток
I1 = 0,06 А, а при напрежение U2 = 1,2 V - ток I2 = 0,14 А.
Определете r и U0 . [ 2 точки ]

Когато осветим фотодиод, в него се генерират токови носители, които се разделят от p-n прехода. Този процес може да моделираме чрез включване на източник на ток  в електричната верига, като стрелката указва посоката на тока. През източник на ток тече винаги един и същ ток I0, независимо от знака и големината на приложеното върху него напрежение. Токът I0 зависи от интензитета на светлината, спектралния и състав и площта на фотодиода. Така че за осветен фотодиод може да използваме еквивалентна схема по-горе.

 б) Нека между точките А и B е включено съпротивление с големина R. Как зависи
големината на тока през съпротивлението R от неговата стойност? Изобразете тази зависимост и графично. [ 4 точки ]

в) Как зависи отделената от съпротивлението мощност от стойността на товарното съпротивление R? Изобразете зависимостта и графично. [ 4 точки ]

Задача 3. Материални вълни.

Микрочастиците могат да бъдат описвани както като материални частици ( с импулс p и енергия E ), така и като вълни с дължина на вълната $\lambda$=h/p, където h е константата на Планк.

a) Нека успореден сноп електрони с кинетична енергия E попада в метал с отделителна работа A. Колко е дължината на вълната на електроните във вакуум? Как ще се измени тя когато електроните навлязат в метала? [ 3 точки ]

б) Когато електроните падат върху метала косо, снопът електрони се "пречупва". Получете връзка между ъгълът на падане и ъгълът на пречупване (подобно на закона на Снелиус за светлината) чрез кинетичната енергия на електроните във вакуум и отделителната работа на метала. [ 3 точки ]

в) Възможно ли е фотон и нерелативистки свободен електрон (с кинетична енергия много по-малка от релативистката му енергия на покой), да имат една и съща енергия и дължина на вълната? [ 4 точки ]
