[[Състезания/proletno/8/2022|◂ 2022]] | [[Състезания/proletno/8/2023|условия]] | [[Състезания/proletno/8/2024| 2024 ▸]]

**Зад. 1. Електрически градски тротинетки под наем**

**Част 1.**

А) $v_1 = v - a_1t_1$ **(1 т)**

Б) $d = v t_2 - \frac{a_2 t_2^2}{2}$ **(1 т)**

В) Нека с $S_1$ отбележим пътя до пълното спиране при следната последователност на задействие на спирачките: първо са предните спирачки ($a_1, t_1$) и после са задните ($a_2, t_2$).

$S_1 = \left[ \left( v t_1 - \frac{a_1 t_1^2}{2} \right) \right] + \left[ (v - a_1 t_1) t_2 - \frac{a_2 t_2^2}{2} \right]$ **(1 т)**

В квадратните скоби са отбелязани пътищата, които изминава тротинетката за действие на предната и задната спирачка съответно.

Аналогично написваме пътя $S_2$ в случай, че първо се задействат задните спирачки и после предните за указаните времена $t_1$ и $t_2$.

$S_2 = \left[ \left( v t_2 - \frac{a_2 t_2^2}{2} \right) \right] + \left[ (v - a_2 t_2) t_1 - \frac{a_1 t_1^2}{2} \right]$ **(1 т)**

След като извадим двете уравнения се получава:

$\Delta S = S_2 - S_1 = (a_1 - a_2) t_1 t_2$ **(1 т)**

Предвид, че $a_1 > a_2$ се получава $\Delta S > 0$, т.е. $S_2 > S_1$ **(1 т)**, т.е. спирачният път ще бъде по-малък, ако първо се задействат предните спирачки и после задните **(1 т)**.

**Част 2.**

Съобразявайки двете графики можем да направим извода, че тротинетката се е движила:
1. със скорост $v_1 = 36 \text{ km/h}$; $S_1 = 18 \text{ km}$ на север, за време $t = 30 \text{ min}$ **(0,5 т)**
2. със скорост $v_2 = 51 \text{ km/h}$; $S_2 = 25,5 \text{ km}$ на югоизток, за време $t = 30 \text{ min}$ **(0,5 т)**
3. със скорост $v_3 = v_1 = 36 \text{ km/h}$; $S_3 = 18 \text{ km}$ на запад, за време $t = 30 \text{ min}$ **(0,5 т)**

Получава се правоъгълен равнобедрен триъгълник **(0,5 т)**, т.е. тротинетката се е върнала в изходна позиция (или близо до изходната позиция). **(1 т)**

**Зад. 2. Променлива сила**

А) Силата на триене е „спираща” за трупчето, но „дърпаща” за дъската **(0,5 т)**

Б) Докато $F < f_2$ ($f_2 = f_1 = f = kmg$) трупчето и дъската ще се движат едновременно с едно и също ускорение **(0,5 т)**.

$a_1 = a_2$

$\frac{F - f}{m} = \frac{f}{M}$ **(0,5 т)**

В граничния случай:

$\frac{F_0 - kmg}{m} = \frac{kmg}{M}$ **(1 т)**

$F_0 = kmg \left( 1 + \frac{m}{M} \right)$ **(1 т)**

В) Ускоренията $a_1 = a_2 = \frac{F}{m + M}$ **(0,5 т)**

Ускоренията ще бъдат равни до момента:

$t_0 = \frac{F_0}{\alpha} = \frac{kmg(1 + \frac{m}{M})}{\alpha}$ **(1 т)**

$a_1 = a_2 = \frac{\alpha t}{m + M}$ **(1 т)**

Г) При $t > t_0$ ускоренията на дъската и трупчето вече са различни. Ускорението на дъската $a_{02}$ остава постоянно, защото теглителната сила за дъската е силата на триене между трупчето и дъската **(0,5 т)**.

$a_2 = a_2 = \frac{kmg}{M}$ **(1 т)**

За трупчето ускорението непрекъснато расте, защото силата $F$ расте, а силата на триене остава постоянна **(0,5 т)**:
$a_1 = \frac{\alpha t - kmg}{m}$ **(1 т)**

Д) Координатите на точката $X(x, y)$: $X \left( \frac{kmg(1 + \frac{m}{M})}{\alpha}, \frac{\alpha t_0}{m + M} \right)$ **(1 т)**

**Зад. 3. Равновесие, течности и теглилки**

**Част 1.** Живакът ще изтича от тръбата, докато хидростатичното налягане на живака не се изравни с атмосферното налягане:
$\rho gh = p_a \Rightarrow h = \frac{p_a}{\rho g} = 765 \text{ mm}$ **(1 т)**

**Част 2.**

А) При потапяне на тежестта се повишава нивото на водата в съда. Хидростатичното налягане на дъното на съда ще се повиши **(0,5 т)**. Везната ще се наклони наляво, в посока на съда с течността **(0,5 т)**.

Б) За да се възстанови равновесието трябва да се постави допълнителна маса $\Delta m$ в дясното блюдо, равна на масата на изтласканата течност **(0,5 т)**:
$\Delta m = \rho \cdot V$ **(0,5 т)** $\Rightarrow \Delta m = 240 \cdot 10^{-3} \text{ kg} = 240 \text{ g}$ **(0,5 т)**

В) Първи начин:

Разглеждаме действащите външни сили върху съда, т.е. силата на реакция на опората върху съда трябва да се уравновесява от силата на тежестта на течността и силата на тежестта на потопената тежест. С други думи трябва да се добави в дясното блюдо маса, равна на масата на теглилката **(0,5 т)**:
$\Delta m = \rho_1 \cdot V \Rightarrow \Delta m \approx 1,87 \text{ kg} \approx 1,9 \text{ kg}$ **(1 т)**

Втори начин:

Тежестта действа на ръба на съда със сила $P_1 = mg - F_A$ **(0,5 т)**. От друга страна при потапянето на тежестта силата на налягането се увеличава с $P_2 = F_A$ **(0,5 т)**. Общото увеличение на натиска в лявото блюдо е: $P = P_1 + P_2 = (mg - F_A) + F_A = mg$.

Г) За да се издигне във вода с постоянна скорост, трябва да се приложи сила
$F_1 = mg - F_A = mg - \rho gV$ **(1 т)**, а след като излезе от водата: $F_2 = mg$ **(1 т)**

Пълната работа за издигане на тежестта е:

$A = F_1 \cdot h + F_2 \cdot H$ **(1 т)**

$A = mg(h + H) - \rho gVh$ (\*) **(1 т)**

Д) $\Delta E_{pв} = - \rho gVh$ **(0,5 т)**

Всъщност масата на изместената вода е $\rho V$, която се премества от повърхността към „освободената” вода към дъното на съда на дълбочина $h$. **(0,5 т)**

Може да се вземе отговорът и директно от уравнение (\*). Последният член $(-\rho gVh)$ е разликата в изменението в потенциалната енергия на тялото $mg(h + H)$. **(0,5 т)**