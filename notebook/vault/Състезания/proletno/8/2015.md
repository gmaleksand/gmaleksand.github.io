Задача 1. Скок от Космоса

![](Състезания/proletno/8/Resources/2015_1.webp)

 На 14 октомври 2012 г. австрийският екстремен спортист
Феликс Баумгартнер се издигна с балон на височина 39 000 m, която
дотогава никой друг човек не е достигал с балон. Оттам той скочи и по
време на падането си достигна скорост, по-голяма от скоростта на
звука. Наближавайки земята, той отвори парашута си и се приземи
безопасно след общо 540 s падане. На фиг. 1 е показана графика на
скоростта на спортиста по време на падането в зависимост от времето
след скачането, която можете да използвате при отговор на следващите
въпроси.
 Земното ускорение е g = 9,8 m/s2 , а масата на спортиста заедно
с предпазния скафандър е m = 110 kg.
А) Колко е средната скорост vср на спортиста по време на цялото падане? (1,5 т)
Б) На голяма височина, поради ниската температура на въздуха, скоростта на звука е
u = 290 m/s. Ако приемете, че спортистът се движи равноускорително, докато достигне
тази скорост, намерете на каква височина h1 той е преминал звуковата бариера. (2,5 т)
В) Сравнете ускорението a, с което се движи спортистът, докато достигне скоростта на
звука, със земното ускорение g и посочете поне една причина за разликата между тях.
 (1,5 т)
Г) На каква височина h2 над земята се е отворил парашутът на спортиста. (2,5 т)
Д) Намерете силите F1 и F2 на съпротивление на въздуха, които действат на спортиста
съответно в момента, когато достига максималната си скорост и по време на падането с
парашута? (2,0 т)
 400

 350

 300
 скорост (m/s)




 250

 200

 150

 100

 50

 0
 0 50 100 150 200 250 300 350 400 450 500 550
 време от скока (s)

 Фиг. 1. Графика на скоростта на Феликс Баумгартнер по време на неговото падане.

 1
Задача 2. Настигането невъзможно
 Автомобил се движи с постоянна скорост v1. На определено разстояние пред него
от състояние на покой потегля мотоциклет. Първоначално мотоциклетът се движи
равноускорително, докато достигне определена скорост v2, след което продължава да се
движи равномерно с тази скорост. Графиката на фиг. 2 показва зависимостта
на разстоянието d между автомобила и мотоциклета от времето t. Моментът, в който
потегля мотоциклетът, съответства на време t = 0.
Като използвате данните от графиката определете:
А) минималното разстояние d1, на което автомобилът се доближава до мотоциклета и
съответният момент t1, в който става това; (1,0 т)
Б) скоростта v1 на автомобила и ускорението a, с което потегля мотоциклетът; (7,0 т)
В) крайната скорост v2, която достига мотоциклетът. (2,0 т)




 Фиг. 2. Зависимост на разстоянието d между автомобила и мотоциклета от времето t.

Задача 3. Забиване на пирон
 Дърводелец забива изцяло пирон в дъска само с
един удар. За целта издига чука на височина h = 25 cm
над главата на пирона и, докато чукът пада, му действа
със сила F = 40 N, насочена надолу. По време на удара
между чука и пирона, дърводелецът не упражнява сила h F
върху чука. Масата на чука е m = 1 kg, а дължината на
пирона l = 5 cm. Пиронът е вертикален по време на целия l
 2
удар. Приемете, че земното ускорение е g = 10 m/s .
А) Намерете скоростта v0 на чука непосредствено преди да удари пирона. (3,0 т)
Б) Определете силата P, с която чукът действа на пирона по време на удара. Приемете, че
силата е постоянна по време на удара. (4,0 т)
В) Пресметнете работата A, която извършва дърводелецът за един работен ден, ако през
това време забива N = 1000 пирона по описания начин. (3,0 т)




 2
