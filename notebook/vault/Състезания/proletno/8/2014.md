[[Състезания/proletno/8/2013|◂ 2013]] | [[Състезания/proletno/8r/2014|решения]] | [[Състезания/proletno/8/2015| 2015 ▸]]

Задача 1: Тяло по наклонена равнина
Тяло с нулева начална скорост се спуска от височина H = 1 m по идеално гладка
наклонена повърхност, след което продължава движението си по хоризонтална
повърхност с коефициент на триене k = 0.7 . Размерите на повърхностите и началната
височина на тялото са указани на фигура 1.

![](Resources/2014_1.png)

Да се намерят:

а) скоростта на тялото в най-долната точка от наклонената повърхност \[2 т\];

б) максималното разстояние xmax, до което достига тялото по хоризонталната
повърхност \[4 т\];

в) с каква минимална начална скорост V0 трябва да бъде пуснато тялото от върха на
наклонената равнина, за да падне от ръба на хоризонталната равнина \[4 т\].

Да се приеме, че тялото е материална точка и че земното ускорение е g = 10 m/s2.

Задача 2: Електрически схеми

а) Пет съпротивления са свързани, както е показано на фигура 2а, където R = 1 $\Omega$. Между
точки А и В е приложено напрежение U = 1 V. Намерете съпротивлението между А и В
\[4 т\];

![](Resources/2014_2.png)

б) Две съпротивления с големина R1 = 1 $\Omega$ и R2 = 1/3 $\Omega$ са свързани успоредно, както е
показано на фигура 2б. От точка А във веригата влиза ток I = 1 А. Да се намери токът,
който протича през R1 и R2 \[3 т\];

в) Да се намерят мощностите (топлината за единица време), които се отделят от всяко от
съпротивленията във фигури 2а и 2б \[3 т\].

Задача 3: Отражение и пречупване на светлината

а) Шофьор вижда отражението на автомобила си в прозорците на сграда, разположена
пред него. На шофьора му се струва, че образът се приближава към него със скорост
V = 50 m/s. С каква скорост се движи автомобилът? \[1 т\];

б) В даден момент разстоянието между автомобила и сградата става L0 = 100 m.
Шофьорът натиска спирачката и автомобилът започва да се движи равнозакъснително с
ускорение a = 4 m/s2 (спрямо земята). Определете разстоянието между автомобила и
неговия образ в момента, когато автомобилът спре \[3 т\];

в) По хода на лъчите от фигура 3 определете какъв оптичен елемент (един на брой) има във
всяка една от кутиите. Обосновете отговора си (може да направите и чертеж за всеки от
случаите) \[6 т\] .