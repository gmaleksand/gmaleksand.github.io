[[Състезания/proletno/8/2012|◂ 2012]] | [[Състезания/proletno/8r/2013|решения]] | [[Състезания/proletno/8/2014| 2014 ▸]]

Задaча 1. Част 1. Равнопроменливо движение. Тяло е хвърлено вертикално нагоре с
начална скорост v0 = 30 m/s. Колко метра е пътят s, изминат от тялото за време t = 4 s?
Съпротивлението на въздуха се пренебрегва. Приемете земното ускорение за
g = 10 m/s2. (3 точки)

 Част 2. Драг рейсинг. Драг рейсингът е автомобилно състезание за бързина, в което
участват специално подготвени мощни автомобили. Те стартират по двойки
едновременно от покой и изминават по права линия четвърт миля (път s = 402 m).
Приемете, че всеки автомобил се движи с постоянно ускорение, докато достигне
максималната си скорост или пресече финалната линия. Автомобилите могат да
поддържат достатъчно дълго време максималната си скорост.
 Автомобил А има ускорение а1 = 11,0 m/s2 и максимална скорост v1 = 102 m/s.
Автомобил B има ускорение а2 = 12,0 m/s2 и максимална скорост v2 = 92,0 m/s. Кой
автомобил ще спечели състезанието и с колко секунди преднина? (7 точки)

Задача 2. Сили на триене при хлъзгане. Дъска с маса М = 2 kg е в покой върху
гладка хоризонтална равнина. В единия край на дъската е поставено неподвижно тяло с
маса m = 0,9 kg. За интервал от време t = 1,5 s към тялото се прилага постоянна
хоризонтална сила с големина F = 2 N (фиг. 1) и то се хлъзга с триене по дъската. В
момента, в който силата F престава да действа, тялото все още се намира върху дъската
и се движи със скорост v0 = 2 m/s спрямо хоризонталната равнина. Триенето между
дъската и хоризонталната равнина се пренебрегва.



Фиг.1

 Определете:

А) големините и посоките на силите на триене при хлъзгане, с които взаимодействат
тялото и дъската (направете чертеж); (4 точки)

Б) скоростта v на дъската спрямо хоризонталната равнина в момента, в който силата F
престава да действа; (2 точки)

В) работата А на силата F; (2 точки)

Г) общата работа Атр на силите на триене за интервала от време t = 1,5 s, през който
действа силата F. (2 точки)

Задача 3. Променливи сили. Тяло с маса m = 0,45 kg се движи без триене по гладка
хоризонтална равнина. На тялото действа сила на съпротивление на въздуха f = Av2,
където А = 0,004 N$\cdot$s2/m2 е константа, а v е моментната скорост на тялото (фиг. 2). В
началния момент t = 0, когато скоростта на тялото е v0 = 20 m/s, на тялото започва да
действа хоризонтална сила F1. Силата F1 се изменя по такъв начин, че тялото се движи
равнозакъснително с ускорение а = 2 m/s2, докато спре.



Фиг. 2

А) Постройте графика на скоростта на тялото v (t). (1 точка)

Б) Определете големината и посоката на равнодействащата F на силите, приложени
към тялото. Променя ли се равнодействащата сила по време на движението? (1точка)

В) Определете големината и посоката на силата F1 в началния момент t = 0. (2 точки)

Г) Изразете с формули зависимостта на големините на силите f и F1 от времето t
и опишете с думи как се изменят тези сили по време на движението. (4 точки)

Д) Постройте графика на зависимостта на големината на силата F1 от
времето t. (2 точки)