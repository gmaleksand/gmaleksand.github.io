[[Състезания/proletno/8/2016|◂ 2016]] | [[Състезания/proletno/8r/2017|решения]] | [[Състезания/proletno/8/2018| 2018 ▸]]

Във всички задачи можете да приемете, че земното ускорение е $g = 10\ \mathrm{m/s^2}$.

**Задача 1. Училищен експеримент**

Трупче е поставено неподвижно върху хоризонтална повърхност, както е показано на
фиг. 1. Към трупчето се прилага хоризонтална "движеща" сила $F$ посредством силомер.
В таблица 1 са дадени стойностите на ускорението , с което се движи трупчето при
две различни големини на силата .

А) Изобразете на чертеж всички сили, които действат на трупчето. \[2 т\]

Б) Пресметнете масата $m$ на трупчето и коефициента $k$ на триене между трупчето и
повърхността. \[4 т\]

В) Върху трупчето е прикрепена допълнителна тежест с маса $m' = 0,5\ \mathrm{kg}$. Пречертайте таблица 1 в тетрадките си и я попълнете със стойности на ускорението, с което ще се движи трупчето в този случай при дадените стойности на силата. \[4 т\]

Таблица 1

| $F \mathrm{(N)}$      | 5   | 10  |
| --------------------- | --- | --- |
| $a\ \mathrm{(m/s^2)}$ | 4   | 14  |
Фиг. 1

**Задача 2. Механичен GPS**

На ракета модел е монтирано механично устройство, с чиято помощ може да се
определя височината и скоростта на ракетата по време на полета (фиг. 2 а). Малка
теглилка Т е поставена върху електронна везна В. Везната отчита силата на натиск P, с която теглилката ѝ действа, и предава данните на земята. За да е сигурно, че
предаващото устройството работи, то е включено известно време преди ракетата да
бъде изстреляна. След това ракетата е изстреляна вертикално нагоре и двигателите ѝ работят, докато горивото на ракетата се изчерпи изцяло. На фиг. 2 б е показана
графика на отчетената сила на натиск P от времето t за първите 60 s от включването на предаващото устройство.

А) Колко време преди изстрелването на ракетата е включено предаващото устройство?  \[0,5 т\]

Б) Колко време $t_\text{д}$ са работили двигателите на ракетата? \[0,5 т\]

В) Колко е масата m на теглилката? \[1 т\]

Г) Колко е ускорението a на ракетата, докато двигателите ѝ работят? Колко е
максималната скорост $v_{\max}$, която достига ракетата? \[4,5 т\]

Д) Колко е височината h и скоростта $v$ на ракетата в края на 60-тата секунда? \[3.5 т\]

Можете да пренебрегнете съпротивлението на въздуха.

**Задача 3. Честота на звука**

За измерване на честотата на звука на високоговорител е направен следният опит (фиг. 3 а). Плоска дъсчица е окачена на конец. Към трептящата мембрана на високоговорителя е прикрепен молив, така че върхът му да се допира в дъсчицата. В момента, когато мембраната започва да трепти, конецът е освободен и дъсчицата започва да пада свободно. Моливът описва върху дъсчицата вълнообразна линия, както е показано на фиг. 3 б. Линията, описана от молива, е показана силно увеличена на фиг. 3 c от работния лист. Едно деление на фигурата съответства на 0,5 mm. Моливът трепти в хоризонтално направление

А) Определете амплитудата А, с която трепти мембраната на високоговорителя. \[2 т\]

Б) Определете периода T и честотата $\nu$ на трептене на високоговорителя. \[8 т\]

Можете да правите всякакви измервания и да нанасяте всякакви означения върху
работния лист. Предайте работния лист заедно с останалите листа от решението.

 Работен лист
Предайте работния лист заедно с останалите листа от решението!



 Фиг. 3 c