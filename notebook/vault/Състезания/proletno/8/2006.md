Задача 1. Пътища и автомобили (две независими подусловия)
А) Автобус се движи от София до Пловдив, разстоянието между които е L =
144 km. През първата половина от пътя той се движи със скорост V1, а през
втората половина от пътя - със скорост V2.
 а) намерете средната скорост на автобуса Vср \[2 т\]
 б) изчислете Vср, ако V1 = 80 km/h, а V2 = 120 km/h \[1 т\]
 в) изчислете времето на пътуване tобщо на автобуса \[1 т\]
Б) Шофьор, който не бил сигурен, че ще му стигне горивото, също тръгнал с
кола от София за Пловдив (разстоянието между които е L = 144 km) като се
движел по следния странен начин: след запалване на двигателя, колата се
движела равноускорително с ускорение а1 = 1,5 m/s2. След достигане на скорост
Vmax = 108 km/h, шофьорът изключвал двигателя, при което колата се движела
равнозакъснително с ускорение а2 = 0,5 m/s2, докато спре. След което шофьорът
веднага отново запалвал двигателя и всичко се повтаряло. Намерете:
 г) Времето T между две спирания \[2 т\]
 д) пътят l , изминат от автомобила, между две спирания \[2 т\]
 е) общия брой запалвания N на двигателя \[1 т\]
 ж) общото време на пътуване на колата Tобщо \[1 т\]

Задача 2. Магнитни сили
 Два магнита са закрепени с разноименните си 2
 1
полюси един срещу друг върху две колички 1 и 2 (вж.
фиг. 2). Във всички опити, описани по-долу, началните
 Фиг. 2
разстояния между количките са еднакви, а началните
скорости на количките са равни на нула. Първоначално количката 2 е закрепена
неподвижно, а количката 1 е пусната да се движи свободно. Тогава количките се
удрят след време t1 = 3 s. Във втория случай количката 1 е неподвижна, а
количката 2 е пусната да се движи. В този случай количките се удрят след време
t2 = 4 s.
 а) Намерете отношението m1/m2 на масите на двете колички (в масата на
всяка количка се включва и масата на поставения върху нея магнит). \[3 т.\]
 б) След колко време t ще се ударят количките, ако и двете бъдат
освободени едновременно? \[4 т.\]
 в) Пресметнете отношението Е1/E2 на кинетичните енергии на количките
в момента на удара в случая, когато и двете са освободени едновременно. \[3 т.\]
 Приемете, че: силата на привличане между магнитите не зависи от
разстоянието между количките. Силите на триене между количките и
повърхността се пренебрегват.



 1
Задача 3. Оптични лещи (две независими подусловия) Използвайте следните
свойства на оптичните лещи:
1. Лъч, минаващ през центъра на лещата, не се пречупва.
2. Сноп, успореден на оптичната ос OO', след пречупване от лещата, се събира в
един от фокусите на лещата [за събирателни (изпъкнали) лещи] или става
разходящ като продълженията на лъчите минават през един от фокусите [за
разсейвателни (вдлъбнати) лещи]. Оптичната ос е правата, на която лежат
центъра на лещата и двата й фокуса.
3. Успореден сноп, падащ под ъгъл спрямо оптичната ос, се събира в точка от
фокалната равнина (равнината, съдържаща фокуса и перпендикулярна на
оптичната ос) [за събирателни (изпъкнали) лещи] или става разходящ като
продълженията на лъчите минават през точка от фокалната равнина [за
разсейвателни (вдлъбнати) лещи].
4. При смяна на посоката на светлината през лещата, светлината се движи по
същия път, по който е дошла (преди обръщането на посоката й).

Използвайки геометрични построения (посредователността на които трябва
да се опише), намерете:
А) На фиг. 2а са дадени източник на светлина AB и неговия образ A'B'.
Намерете:
 а) положението на центъра C на лещата \[1 т\]
 б) нейния тип - събирателна или разсейвателна \[1 т\]
 в) положението на двата й фокуса F1 и F2 \[3 т\]
Б) на фиг. 2б са дадени леща с център С, лъч 1, падащ под произволен ъгъл
спрямо оптичната ос, съответстващия му пречупен лъч 1' и друг лъч 2, падащ
също под произволен ъгъл спрямо оптичната ос. Намерете:
 г) типът на лещата - събирателна или разсейвателна \[1 т\]
 д) положението на двата й фокуса \[2 т\]
 е) съответстващият на лъча 2 пречупен лъч 2' \[2 т\]
Геометричните построения направете върху нови чертежи (желателно е да са
по-големи).

 A 1
 A 1'
 A
 A

 O B' O' O C O'
 A
 B A A A A A


 A' 2
 A

 Фиг. 2а A
 Фиг. 2б



 2
