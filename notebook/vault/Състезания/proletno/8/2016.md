Задача 1. Лещи (задачи за построение - без формули)
Част I. Събирателна леща. 1. На фиг.1 са отделени области пред и зад
събирателна леща с фокусно разстояние f. Чрез построение определете в коя
област (do - разстояние от образа до лещата) се намира образът на предмет,
ако самият предмет е на разстояние dп пред лещата:
 а) dп > 2f; б) dп = 2f; в) 2f > dп > f.



Фиг. 1.
2. Точков източник на светлина е поставен върху главната оптична ос на
събирателна леща.
 а) В коя от означените на фиг.1 области трябва да се намира източникът,
за да съществуват точки (зони), от които да можем да наблюдаваме
едновременно източника и неговия действителен образ? Направете чертеж, на
който да се виждат тези зони.
 б) При какво положение на източника няма нито една точка, от която да
се наблюдават едновременно източникът и неговият образ? Направете чертеж.
Част II. Разсейвателна леща. На фиг. 2. е показан ходът на лъча ABC през
разсейвателна леща. Чрез построение определете фокуса на лещата.



Фиг. 2.
Полезна теория. Когато върху разсейвателна леща пада успореден сноп
лъчи, който обаче не е успореден на главната оптична ос, продълженията на
пречупените от лещата лъчи се събират в точка от фокалната равнина на
лещата. Фокалната равнина е равнина, която преминава през фокуса на
лещата и е перпендикулярна на главната оптична ос.
Задача 2. Праволинейно движение с постоянно ускорение
Част I. Камък е пуснат да пада свободно без начална скорост. Определете
височината h, от която е пуснат камъкът, ако той изминава втората половина от
пътя си (h/2) за време t2 = 0,41 s. Земното ускорение е g = 10 m/s2.
Съпротивлението на въздуха се пренебрегва.
Част II. Тяло се движи праволинейно с постоянно ускорение и преминава
последователно два съседни участъка от пътя с еднаква дължина S (фиг. 3).

Фиг. 3.
Тялото изминава първия участък за време t1, а втория за време t2 (t2 > t1).
Определете ускорението a на тялото

Задача 3. Движение и покой
а) Тяло с маса m се притиска към вертикална стена от хоризонтална сила F
(фиг. 4а). При какви стойности на големината на силата F тялото няма да се
хлъзга по стената? Коефициентът на триене при покой между тялото и стената
е k.



 а б в
Фиг. 4.
 б) Тяло с маса m е поставено върху блок с маса M, чиято повърхност е
хоризонтална. Блокът може да се хлъзга без триене по хоризонтална равнина.
Към блока е приложена хоризонтална сила F (фиг. 4б). При какви стойности на
големината на силата F тялото и блокът ще се движат като едно цяло (тялото
няма да се хлъзга по повърхността на блока)? Коефициентът на триене при
покой между тялото и блока е k.
 в) Нека сега тялото да е поставено, както е показано на фиг. 4в. Стената
на блока, към която се допира тялото, е вертикална. При какви стойности на
големината на хоризонталната сила F тялото ще бъде в покой спрямо блока?
Блокът се хлъзга без триене по хоризонталната равнина. Коефициентът на
триене при покой между тялото и блока е k.
 Земното ускорение е g.
Полезна формула: максимална сила на триене при покой Fmax = kN, където k e
коефициентът на триене при покой, а N е силата на нормална реакция на
опората.
