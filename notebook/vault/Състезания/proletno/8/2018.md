**Задача 1. Свързване на лампички**
При увеличаване на тока през лампичка с нажежаема жичка, в лампата се отделя повече топлина и жичката се загрява до по-висока температура. При това съпротивлението на жичката също се увеличава. Затова зависимостта на тока I през лампичка с нажежаема жичка от напрежението U не е права пропорционалност. На работния лист е показана графиката на зависимостта на I от U за определен модел лампички, които ще се разглеждат в тази задача. За да свети такава лампичка с нормална сила, и същевременно да издържи максимално време, без да изгори, се препоръчва токът през нея да бъде от 0,8 A до 0,9 A. Точките а), б) и в) са независими от точките г) и д).

При работата по задачата ще се наложи да отчитате стойности от дадената в работния лист графика, както и да правите допълнителни построения върху нея.

а) Ученик конструирал новогодишен гирлянд, състоящ се от 20 последователно свързани лампички, който се включва към електрическата мрежа с напрежение UМ = 220 V. Определете приблизително тока I, който тече през лампичките, и общата мощност P на целия гирлянд. (1,5т.)

б) Колко би струвала на домакинството консумираната електроенергия, ако гирляндът е включен денонощно през целия месец декември, а цената на 1 kWh електроенергия е 0,20 лв. (2т.)

в) Когато някоя от лампичките изгаряла, ученикът не я подменял, а свързвал краищата ѝ с метална жичка, т.е. "давал я накъсо", както е показано на фиг. 1а. Най-много колко (N) лампички от гирлянда може да бъдат дадени накъсо, така че токът през останалите лампички да бъде в препоръчителния интервал от стойности? (1,5т.)

г) Една лампичка трябва да бъде захранвана от източник с напрежение U0 = 15 V. За да свети лампичката нормално силно, към нея е свързан последователно резистор. В какъв интервал от стойности може да се намира съпротивлението R на резистора, така че през лампичката да тече ток в препоръчителния интервал? (2,5т.)

д) Три еднакви лампички, 1, 2 и 3, са свързани към източник с напрежение U0 = 15 V по схемата, показана на фиг. 1б. Определете приблизително тока I, който тече през лампичката 1. (2,5 т.)

Задача 2. Ракета модел
Ракета модел е изстреляна от земната повърхност вертикално нагоре с нулева начална скорост. Двигателят на ракетата работи в продължение на време $_1$ = 5 5, след което се изключва. Докато двигателят работи, ракетата се издига с постоянно ускорение a = 20 m/s$^2$.
а) Определете максималната височина Н, на която се издига ракетата. (5 точки)
б) Намерете общото време 7 от изстрелването на ракетата до падането и на земята. (2,5 точки)

в) На разграфената координатна система в работния лист начертайте графика на зависимостта на скоростта и на ракетата от времето $t$, изминало след момента на изстрелването й. Колко е максималната скорост $v_{\max}$ на ракетата по време на полета.
(2,5 точки)
Приемете, че земното ускорение е $g = 10\ \mathrm{m / s ^ 2}$ Съпротивлението на въздуха се пренебрегва.
Предайте работния лист заедно с останалите листа от решението.

**Задача 3. Излитане на самолет**
За да излита и каца на заснежени терени, на самолет са поставени ски вместо колела (фиг. 3). Самолетът започва да се ускорява от състояние на покой. На самолета действат следните сили от страна на въздуха (вж. фиг. 3):

Подемна сила F, действаща вертикално нагоре. За конкретния модел самолет големината на подемната сила е:
$$F_{\Pi} = \rho S v ^ 2$$
където $\rho = 1, 2\ \mathrm{kg / m^3}$ е плътността на въздуха, $S = 20\ \mathrm{m^2}$ е площта на крилата, а и - скоростта на самолета.
Сила $F_c$ на съпротивление на въздуха, действаща в посока, противоположна на посоката на движение на самолета. Големината на силата на съпротивление е:
$$F_{c} = C v ^ 2$$
където Се т.нар. коефициент на съпротивление неизвестен по условие.
Теглеща сила F, в посоката на движение на самолета, възникваща при въртенето на витлото. Пилотът може да регулира теглещата сила в интервала от 0 до 5000 N, като подава повече или по-малко гориво към двигателя.
Масата на самолета е m = 2000 kg, коефициентът на триене между ските и снега е k = 0,1, а земното ускорение $g = 10m / (s ^ 2)$

а) Колко е минималната теглеща сила $F_{\min}$ на витлото, която е нужна, за да потегли самолетът от състояние на покой? (1,5 точки)

б) При каква скорост $v_1$ самолетът се отделя от снега, т.е. излита? (1,5 точки)

в) Пилотът установява, че ако подаде теглеща сила $F_\text{т}> F_{\min}$, самолетът се движи равноускорително, докато излети. При каква стойност на коефициента $С$ на съпротивление на въздуха движението на самолета по снега е равноускорително? (4 точки)

г) Колко е минималното възможно разстояние 1, нужно на самолета, за да излети? (3 точки)