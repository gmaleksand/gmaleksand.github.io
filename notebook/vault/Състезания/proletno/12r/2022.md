**Задача 1. Механика**

а) Разстоянието от точката на хвърляне до мястото на удара е $d = \frac{y_{\text{max}}}{\sin \beta} = \frac{y_{\text{max}}}{\tan \beta} \sqrt{1 + \tan^2 \beta} = \frac{\sqrt{21}}{5} \text{ m} \approx 0,9 \text{ m}$. \[1,5 т.]\

б) В координатната система на фигурата вляво законът за движение на тялото е: $x(t) = v_0 \cos \alpha \cdot t$, $y(t) = v_0 \sin \alpha \cdot t - \frac{gt^2}{2}$, където $t$ е изминалото време от хвърлянето на тялото. \[1 т.]\ Максималната височина на издигане се определя от условието за нулиране на скоростта по $y$: $v_0 \sin \alpha - gt_{y\text{max}} = 0$, откъдето след заместване в закона за движение по $y$ следва, че $y_{\text{max}} = \frac{v_0^2 \sin^2 \alpha}{2g}$. \[1 т.]\ В момента на удара координатите на тялото са $x(t_{y\text{max}}) = v_0 \cos \alpha \cdot \frac{v_0 \sin \alpha}{g} = d \cos \beta$ и $y(t_{y\text{max}}) = \frac{v_0^2 \sin^2 \alpha}{2g} = d \sin \beta$. \[1 т.]\ Като разделим двете уравнения едно на друго, ще получим, че $\tan \alpha = 2 \tan \beta = \sqrt{3}$, откъдето $\alpha = 60^\circ$. \[1 т.]\

в) Големината на началната скорост е $v_0 = \frac{\sqrt{2gy_{\text{max}}}}{\sin \alpha} = 4 \text{ m/s}$. \[1 т.]\

г) Нека да използваме същата координатна система като в предните подусловия. В този случай скоростта на тялото е перпендикулярна на равнината в момента на удара. Може да се съобрази, че тогава $\frac{v_x}{|v_y|} = \frac{v_0 \cos \alpha'}{gt_{\text{удар}} - v_0 \sin \alpha'} = \tan \beta$, където $t_{\text{удар}}$ е изминалото време до удара. \[1 т.]\ От друга страна, $\tan \beta = \frac{y(t_{\text{удар}})}{x(t_{\text{удар}})} = \frac{2v_0 \sin \alpha' - gt_{\text{удар}}}{2v_0 \cos \alpha'} = \frac{v_0 \sin \alpha' - v_0 \cos \alpha' \cot \beta}{2v_0 \cos \alpha'} = \frac{\tan \alpha' - \cot \beta}{2}$. \[1,5 т.]\ Оттук следва, че $\tan \alpha' = 2 \tan \beta + \cot \beta = \frac{5\sqrt{3}}{3}$, т.е. $\alpha' \approx 71^\circ$. \[1 т.]\



**Задача 2. Топлинна машина**

а) Процесите са представени на $pV$-диаграмата вляво. \[1 т.]\

б) Нека да означим с $A'_{ij}$ работата на газа при процеса $i-j$. Като използваме I принцип на термодинамиката, може да съобразим, че при изохорния процес 1-2 газът получава топлина $Q_{12} = 3nR\Delta T / 2$, тъй като $A'_{12} = 0$. \[0,5 т.]\ При изотермния процес 2-3 се получава топлина $Q_{23} = A'_{23}$, а при изобарния процес 1-3 получената топлина е $Q_{13} = A'_{13} + \frac{3nR\Delta T}{2} = \frac{5nR\Delta T}{2}$, тъй като $p_1 = p_3$ и $A'_{13} = p_3 V_3 - p_1 V_1 = nR(T_2 - T_1) = nR\Delta T$ (използваме уравнението на Клапейрон-Менделеев). \[1,5 т.]\ При процесите 3-4 и 4-1 газът отдава общо топлина $Q_{\text{отд}} = \frac{3nR\Delta T}{2} - A'_{41}$. \[1 т.]\

Разликата между работите при двата цикъла е $\Delta A' = A'_{1234} - A'_{134} = A'_{23} + A'_{41} - (A'_{13} + A'_{41}) = A'_{23} - A'_{13} = A'_{23} - nR\Delta T$. \[0,5 т.]\ КПД за цикъла 1-2-3-4-1 е $\eta_{1234} = \frac{A'_{1234}}{Q_{12} + Q_{23}} = \frac{A'_{23} + A'_{41}}{Q_{12} + Q_{23}} = \frac{2,5nR\Delta T - Q_{\text{отд}} + \Delta A'}{2,5nR\Delta T + \Delta A'}$ \[1 т.]\, докато КПД за цикъла 1-3-4-1 е $\eta_{134} = \frac{A'_{134}}{Q_{13}} = \frac{A'_{13} + A'_{41}}{Q_{13}} = \frac{2,5nR\Delta T - Q_{\text{отд}}}{2,5nR\Delta T}$ \[0,5 т.]\. Полагаме $x \equiv 2,5nR\Delta T > 0$ и получаваме, че $\Delta \eta = \frac{x - Q_{\text{отд}} + \Delta A'}{x + \Delta A'} - \frac{x - Q_{\text{отд}}}{x} = \frac{Q_{\text{отд}} \Delta A'}{x(x + \Delta A')}$, откъдето следва квадратното уравнение $x^2 + x\Delta A' - \frac{Q_{\text{отд}} \Delta A'}{\Delta \eta} = 0$. \[1 т.]\

Положителният корен на уравнението е $x = \frac{1}{2} \left( \sqrt{(\Delta A')^2 + \frac{4Q_{\text{отд}} \Delta A'}{\Delta \eta}} - \Delta A' \right)$, т.е. $\Delta T = \frac{\Delta A'}{5nR} \left( \sqrt{1 + \frac{4Q_{\text{отд}}}{\Delta \eta \Delta A'}} - 1 \right) \approx 36 \text{ K}$. \[1 т.]\

в) Работата $A_{41} = -A'_{41} = Q_{\text{отд}} - \frac{3nR\Delta T}{2} = Q_{\text{отд}} - \frac{3\Delta A'}{10} \left( \sqrt{1 + \frac{4Q_{\text{отд}}}{\Delta \eta \Delta A'}} - 1 \right) = 0,3 \text{ kJ}$. \[1 т.]\

г) КПД са $\eta_{134} = \frac{x - Q_{\text{отд}}}{x} = 1 - \frac{2Q_{\text{отд}}}{\Delta A' \left( \sqrt{1 + \frac{4Q_{\text{отд}}}{\Delta \eta \Delta A'}} - 1 \right)} = 20\%$ и $\eta_{1234} = \eta_{134} + \Delta \eta = 25\%$. \[1 т.]\



**Задача 3. Електростатика**

а) Потенциалът в центъра на квадрата е сума от потенциалите на четирите заряда в тази точка: $\varphi_{\text{ц}} = \frac{2\sqrt{2}k(Q+q)}{\ell}$. \[1 т.]\

б) Системата е симетрична спрямо диагоналите на квадрата. Следователно силите на опън на четирите нишки по страните на квадрата са с една и съща големина $T$. \[0,5 т.]\ На дясното топче действат силата $T_{\text{хор}}$ и две взаимно перпендикулярни сили на опън с големина $T$, чиято геометрична сума е вектор, насочен хоризонтално наляво, с големина $\sqrt{2}T$. Аналогично, векторната сума на силите $F_{qQ}$, с които горният и долният заряди действат на десния заряд, е сила с големина $\frac{\sqrt{2}kqQ}{\ell^2}$, насочена хоризонтално надясно. \[0,5 т.]\ На десния заряд действа също така и левият заряд със сила с големина $F_{QQ} = \frac{kQ^2}{2\ell^2}$, насочена хоризонтално надясно. \[0,5 т.]\ От условието за равновесие на дясното топче имаме, че $T_{\text{хор}} + \sqrt{2}T = \frac{kQ^2}{2\ell^2} + \frac{\sqrt{2}kqQ}{\ell^2}$. \[0,5 т.]\ От фигурата по-горе може да се види, че условието за равновесие на долния заряд се изразява по следния начин: $\sqrt{2}T = \frac{kq^2}{2\ell^2} + \frac{\sqrt{2}kqQ}{\ell^2}$. \[1 т.]\ Като извадим двете уравнения, получаваме $T_{\text{хор}} = \frac{k(Q^2 - q^2)}{2\ell^2}$. \[1 т.]\

в) След прерязването на хоризонталната нишка системата се разтяга в хоризонтално направление, тъй като $Q > q$ (вж. фигурата вляво), но остава симетрична спрямо диагоналите на така получения ромб. На дясното топче действат нови сили на опън $T'$, които сключват ъгъл $\theta$ помежду си. Тяхната векторна сума е с големина $2T' \cos \theta/2$. Дължината на големия диагонал на ромба е $d = 2\ell \cos \theta/2$. \[0,5 т.]\ Сумарната Кулонова сила върху дясното топче е насочена надясно и има големина $F'_{QQ} + 2F_{qQ} \cos \theta/2 = \frac{kQ^2}{d^2} + \frac{2kqQ \cos \theta/2}{\ell^2} = \frac{kQ^2}{4\ell^2 \cos^2 \theta/2} + \frac{2kqQ \cos \theta/2}{\ell^2}$. \[1 т.]\ Условието за равновесие на дясното топче е $2T' \cos \frac{\theta}{2} = \frac{kQ^2}{4\ell^2 \cos^2 \theta/2} + \frac{2kqQ \cos \theta/2}{\ell^2}$. \[0,5 т.]\ След подобни разсъждения се вижда, че за да бъде долното топче в равновесие, трябва да е изпълнено следното условие: $2T' \sin \frac{\theta}{2} = \frac{kq^2}{4\ell^2 \sin^2 \theta/2} + \frac{2kqQ \sin \theta/2}{\ell^2}$. \[2 т.]\ Оттук $T' = \frac{kq^2}{8\ell^2 \sin^3 \theta/2} + \frac{kqQ}{\ell^2} = \frac{kQ^2}{8\ell^2 \cos^3 \theta/2} + \frac{kqQ}{\ell^2}$, т.е. $\tan \frac{\theta}{2} = \left( \frac{q}{Q} \right)^{2/3}$. \[1 т.]\