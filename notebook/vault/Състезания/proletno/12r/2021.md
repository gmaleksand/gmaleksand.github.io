**Задача 1. Топлинна машина**

а) Процесите са представени на $pV$-диаграмата вляво. \[1 т.]\

б) Тъй като процесът 3-4 е изотермен, температурата на газа в състояния (3) и (4) е една и съща: $T_3 = T_4$. При процеса 4-1 газът се нагрява изохорно и получава топлина $Q_{41} = U_1 - U_4 = \frac{3R(T_1 - T_4)}{2} = \frac{3R(T_1 - T_3)}{2}$, където $U_1$ и $U_4$ са вътрешните енергии на газа в състояния (1) и (4). \[0,5 т.]\ Получаваме $T_1 - T_3 = \frac{2Q_{41}}{3R} \approx 24 \text{ K}$. \[1 т.]\

в) Газът извършва положителна работа $A'_{12} = p_1(V_2 - V_1)$ \[0,5 т.]\ при процеса 1-2, който е изобарен, т.е. $\frac{V_1}{T_1} = \frac{V_2}{T_2}$ \[0,5 т.]\. Оттук $A'_{12} = \frac{p_1 V_1}{T_1} T_2 - p_1 V_1 = R(T_2 - T_1)$. \[0,5 т.]\ Процесите 2-3 и 4-1 са изохорни, т.е. не се извършва работа. При процеса 3-4 газът извършва отрицателна работа $A'_{34} = -A_{34}$. Пълната работа, извършена от газа за един цикъл, е $A' = A'_{12} + A'_{34} = R(T_2 - T_1) - A_{34} > 0$. \[0,5 т.]\ При процеса 1-2 газът получава топлина $Q_{12} = U_2 - U_1 + A'_{12} = \frac{3R(T_2 - T_1)}{2} + R(T_2 - T_1) = \frac{5R(T_2 - T_1)}{2}$, като с $U_2$ сме означили вътрешната енергия на газа в състояние (2) и сме използвали първия принцип на термодинамиката. \[0,5 т.]\ При процесите 2-3 и 3-4 газът отдава топлина. \[0,5 т.]\ Получената от газа топлина по време на цикъла е топлината, приета при процесите 1-2 и 4-1: $Q_{\text{пол}} = Q_{12} + Q_{41} = \frac{5R(T_2 - T_1)}{2} + Q_{41}$. \[0,5 т.]\ КПД на машината е $\eta = \frac{A'}{Q_{\text{пол}}} = \frac{2[R(T_2 - T_1) - A_{34}]}{5R(T_2 - T_1) + 2Q_{41}}$ \[0,5 т.]\, откъдето следва, че $T_2 - T_1 = \frac{2(A_{34} + \eta Q_{41})}{(2 - 5\eta)R}$ \[1 т.]\. Като използваме, че $T_1 - T_3 = \frac{2Q_{41}}{3R}$, и съберем последните две уравнения, получаваме разликата $T_2 - T_3 = \frac{2[3A_{34} + 2(1 - \eta)Q_{41}]}{3(2 - 5\eta)R} \approx 159 \text{ K}$ \[1 т.]\.

г) Отдадената от газа топлина $Q_{\text{отд}} = Q_{\text{пол}} - A'$ \[0,5 т.]\, откъдето следва, че $Q_{\text{отд}} = \frac{5R(T_2 - T_1)}{2} + Q_{41} - R(T_2 - T_1) + A_{34} = \frac{3R(T_2 - T_1)}{2} + Q_{41} + A_{34} = \frac{3(A_{34} + \eta Q_{41})}{2 - 5\eta} + Q_{41} + A_{34} = \frac{(1 - \eta)(5A_{34} + 2Q_{41})}{2 - 5\eta} = 2,48 \text{ kJ}$ \[1 т.]\.

**Задача 2. Електрическа верига**

а) Еквивалентната схема на електрическата верига е представена вляво. \[0,5 т.]\ Резисторите „1“ и „2“ са свързани успоредно помежду си и последователно на резисторите „3“ и „4“. Напреженията върху „1“ и „2“ са еднакви, откъдето отношението $\frac{R_1}{R_2} = \frac{P_2}{P_1} = 2$, т.е. $R_1 = 2R_2$. \[0,5 т.]\ Токовете през „3“ и „4“ са едни и същи, т.е. $\frac{R_3}{R_4} = \frac{P_3}{P_4} = \frac{3}{4}$. \[0,5 т.]\ Оттук $R_3 = \frac{3}{4}R_4$. \[0,2 т.]\ Резисторите „1“ и „2“ са еквивалентни на резистор със съпротивление $\frac{R_1 R_2}{R_1 + R_2}$, в който се отделя мощност $P_1 + P_2$. \[0,5 т.]\ Следователно $\frac{R_1 R_2 / (R_1 + R_2)}{R_3} = \frac{2R_2 / 3}{R_3} = \frac{P_1 + P_2}{P_3} = 1$ \[0,5 т.]\, откъдето $R_2 = \frac{3}{2}R_3 = \frac{9}{8}R_4$ \[0,5 т.]\. Съпротивлението $R_1 = 2R_2 = \frac{9}{4}R_4$. \[0,3 т.]\ Еквивалентното съпротивление на веригата е $R_{\text{екв}} = \frac{R_1 R_2}{R_1 + R_2} + R_3 + R_4 = \frac{3}{4}R_4 + \frac{3}{4}R_4 + R_4 = \frac{5}{2}R_4$. \[0,5 т.]\

б) Еквивалентната схема на новата електрическа верига е представена вляво. \[1 т.]\ Резисторите „1“ и „4“ са свързани последователно един на друг и успоредно на резистора „2“. Резисторът „3“ е свързан последователно към останалите. Еквивалентното съпротивление на новата верига е $R'_{\text{екв}} = R_3 + \frac{R_2(R_1 + R_4)}{R_1 + R_2 + R_4} = \frac{3}{4}R_4 + \frac{117}{140}R_4 = \frac{111}{70}R_4$. \[0,5 т.]\ Търсеното отношение е $\frac{R_{\text{екв}}}{R'_{\text{екв}}} = \frac{175}{111}$. \[0,5 т.]\

в) Тъй като резисторите „1“ и „4“ са свързани последователно, през тях минава един и същ ток, откъдето $\frac{P'_1}{P'_4} = \frac{R_1}{R_4} = \frac{9}{4}$. \[0,5 т.]\ По условие $\frac{P'_1}{P'_4} = \frac{1}{z}$, т.е. $z = \frac{P'_4}{P'_1} = \frac{4}{9}$. \[0,5 т.]\ Резисторите „1“ и „4“ са еквивалентни на резистор със съпротивление $R_1 + R_4$ и мощност $P'_1 + P'_4$. \[0,5 т.]\ Оттук $\frac{P'_1 + P'_4}{P'_2} = \frac{R_2}{R_1 + R_4} = \frac{9}{26}$. \[0,5 т.]\ От друга страна $\frac{P'_1 + P'_4}{P'_2} = \frac{1+z}{x}$, откъдето следва, че $x = \frac{26(1+z)}{9} = \frac{338}{81}$. \[0,5 т.]\ Успоредно свързаните резистори в случая са еквивалентни на резистор със съпротивление $\frac{R_2(R_1 + R_4)}{R_1 + R_2 + R_4}$ и мощност $P'_1 + P'_2 + P'_4$. \[0,5 т.]\ Следователно $\frac{P'_1 + P'_2 + P'_4}{P'_3} = \frac{R_2(R_1 + R_4)}{R_3(R_1 + R_2 + R_4)} = \frac{39}{35}$. \[0,5 т.]\ От условието се вижда, че $\frac{P'_1 + P'_2 + P'_4}{P'_3} = \frac{1+x+z}{y}$, откъдето получаваме $y = \frac{35(1+x+z)}{39} = \frac{1225}{243}$. \[0,5 т.]\

**Задача 3. Геометрична оптика**

а) При минималния ъгъл на падане $\alpha_0$ светлинният лъч се отразява от дясната стена, след което се отразява от долния ляв ръб на куба, както е показано на фигурата вляво. \[0,5 т.]\ Вижда се, че ъглите на падане и отражение от дясната стена са равни на съответния ъгъл на пречупване $\beta_0$, като $\tan \beta_0 = 0,25$. \[0,5 т.]\ Оттук $\sin \alpha_0 = n \sin \beta_0 = \frac{n \tan \beta_0}{\sqrt{1 + \tan^2 \beta_0}} \approx 0,364$ \[1 т.]\, откъдето $\alpha_0 \approx 21^\circ$ \[0,5 т.]\. От правоъгълния триъгълник между влезлия и излезлия от куба лъч получаваме разстоянието $d_0 = \frac{\ell}{2} \cos \alpha_0 \approx 4,7 \text{ cm}$. \[1,5 т.]\

б) На чертежа вляво се вижда ходът на светлинния лъч. Еднаквите ъгли са означени с еднакъв брой дъги. От закона на Снелиус следва връзка между ъгъла на падане $\alpha$ и ъгъла на пречупване $\beta$: $\sin \beta = \frac{\sin \alpha}{n}$. \[0,5 т.]\ След като влезе в куба, лъчът пада върху дясната стена в точка, която се намира на разстояние $h = \frac{\ell}{2} - \ell \tan \beta$ от долната стена на куба. \[0,5 т.]\ Четириъгълникът в долния десен ъгъл на куба е съставен от два правоъгълни триъгълника с една обща хипотенуза. Оттук $d' = h \frac{\sin 2\beta}{\sin \beta} = 2h \cos \beta = \ell(1 - 2\tan \beta) \cos \beta$, където $d'$ е разстоянието между пречупения лъч и лъча, отразен от долната стена. \[2 т.]\ Аналогично, четириъгълникът между точките на влизане и излизане от куба е образуван от два правоъгълни триъгълника с обща хипотенуза, откъдето следва съотношение между търсеното разстояние $d$ и разстоянието $d'$: $d = d' \frac{\cos \alpha}{\cos \beta}$ \[1 т.]\, т.е. $d = \ell(1 - 2\tan \beta) \cos \alpha = \ell \left(1 - \frac{2 \sin \beta}{\sqrt{1 - \sin^2 \beta}}\right) \cos \alpha = \ell \left(1 - \frac{2 \sin \alpha}{\sqrt{n^2 - \sin^2 \alpha}}\right) \cos \alpha \approx 2,5 \text{ cm}$ \[2 т.]\.