**Задача 1. а)** Изменението на кинетичната енергия на $\alpha$-частицата е равна на работата на електричната сила 

$$ \frac{mv^2}{2} - 0 = (qE)d = qU, (0,5 \text{ т.}) $$

откъдето намираме 

$$ v = \sqrt{\frac{2qU}{m}} \approx 1,0 \cdot 10^5 \text{ м/с} (0,5 \text{ т.}) $$

б) В областта $A_1$ на частицата действа постоянната по големина и посока електрична сила 

$$ F_1 = qE = \frac{qU}{m}, (0,5 \text{ т.}) $$

която определя ускорението 

$$ a_1 = \frac{F_1}{m} = \frac{qU}{md} \approx 4,8 \cdot 10^{11} \text{ м/с}^2 (1 \text{ т.}) $$

Ускорението $a_1$ променя големината на скоростта, но не и посоката ѝ. (0,25 т.) 

в) Тъй като магнитната сила е перпендикулярна на скоростта $v$ на частицата, тя не върши работа и по този начин кинетичната ѝ енергия остава постоянна. (0,25 т.) Следователно скоростта на $\alpha$-частицата е постоянна по големина. (0,25 т.) Тогава ускорението в областта $A_2$ е 

$$ a_2 = \frac{F_2}{m} = \frac{qBv}{m} \approx 4,8 \cdot 10^{11} \text{ м/с}^2. \quad (1 \text{ т.}) $$

То променя само посоката на скоростта. (0,25 т.) 

г) Индукцията $B$ е перпендикулярна на скоростта $v$ и силата $F_2$, която е насочена към центъра на окръжността, дъга от която е траекторията на частицата. Съгласно с правилото на дясната ръка индукцията $B$ е насочена от нас към равнината на листа (1 т.). 

д) Търсеният ъгъл ще намерим чрез равенството 

$$ \sin \beta = \frac{s}{r}, (0,5 \text{ т.}) $$

Тъй като ускорението е 

$$ a_2 = \frac{v^2}{r}, (0,5 \text{ т.}) $$

намираме 

$$ r = \frac{v^2}{a_2} = \frac{mv}{qB} \approx 2 \text{ см.} (1 \text{ т.}) $$

Следователно имаме
$$ \sin\beta \approx \frac{1}{2}, \quad \beta \approx 30^\circ = \frac{\pi}{6}. \quad (0,5 \text{ т.}) $$

е) Общото време на движение в електричното ($t_1$) и в магнитното поле ($t_2$) е 

$$ t = t_1 + t_2. \quad (0,25 \text{ т.}) $$

Като отчетем, че 

$$ t_1 = \frac{2d}{v} \approx 0,2\ \mathrm{\mu s}, \quad (0,75 \text{ т.}) \quad t_2 = \frac{\beta r}{v} = \frac{\pi m}{6qB} \approx 0,1\ \mathrm{\mu s}, \quad (0,75 \text{ т.}) $$

окончателно получаваме 

$$ t = t_1 + t_2 \approx 0,3\ \mathrm{\mu s} \quad (0,25 \text{ т.}) $$

**Задача 2.** 

а) Разглежданото устройство включва две свързани топлинни машини. Лявата представлява топлинен двигател, в който работното вещество получава количество топлина $Q_1$ от нагревателя с температура $T_1$, отдава количество топлина $Q_2$ на охладителя с температура $T_2 < T_1$ и извършва работа $A$. **(1 т.)** Тази работа се използва във втората топлинна машина, която работи по обратен (хладилен) цикъл. **(0,5 т.)** Работното вещество получава количество топлина $Q_3$ от тялото с температура $T_2$ и отдава количество топлина $Q_4$ на отоплявания обем, като по този начин се поддържа постоянна температура $T$ ($T_2 < T < T_1$). **(1 т.)** 

б) Устройството ще работи с максимална ефективност, ако двете съставящи машини са идеални, т.е. работят по равновесен цикъл на Карно (прав и обратен). Тогава КПД на топлинния двигател е 

$$ \eta = 1 - \frac{T_2}{T_1}, \quad (0,5 \text{ т.}) $$

и извършената от двигателя работа се дава с израза 

$$ A = \eta Q_1 = \left( 1 - \frac{T_2}{T_1} \right) Q_1. \quad (0,5 \text{ т.}) $$

От друга страна имаме 

$$ A = Q_4 - Q_3. \quad (0,5 \text{ т.}) $$

Като отчетем, че за цикъл на Карно е изпълнено съотношението 

$$ \frac{Q_3}{T_2} = \frac{Q_4}{T}, \quad (0,5 \text{ т.}) $$

намираме равенството 

$$ A = \left( 1 - \frac{T_2}{T} \right) Q_4. \quad (0,5 \text{ т.}) $$

Окончателно намираме 

$$ Q_4 = \frac{1 - T_2/T_1}{1 - T_2/T} Q_1. \quad (0,5 \text{ т.}) $$

Като отчетем, че $T_2/T_1 < T_2/T (0,5 т)$, стигаме до неравенството $Q_4 > Q_1 (0,5 т)$, т.е. устройството отоплява по-ефективно, отколкото непосредственото нагряване чрез нагревателя с температура $T_1$. (0,5 т.) 

в) Както се вижда от втората схема 

$Q = Q_2 + Q_4. (0,5 т.)$

От свойството на цикъла на Карно имаме 

$Q_2 = \frac{T}{T_1} Q_1, (0,5 т.)$

А извършената работа от топлинния двигател е 

$A = \left(1 - \frac{T}{T_1}\right)Q_1 = \left(1 - \frac{T_2}{T}\right)Q_4. (0,5 т.)$

Следователно намираме 

$Q_4 = \frac{(T_1 - T)T}{(T - T_2)T_1} Q_1, (0,5 т.)$

при което окончателно получаваме 

$Q = \left[\frac{(T_1 - T)T}{(T - T_2)T_1} + \frac{T}{T_1}\right]Q_1 = \frac{1 - T_2/T_1}{1 - T_2/T} Q_1. (0,5 т.)$

Този резултат съвпада с резултата от предишната схема на устройството. (0,5 т.) 

**Задача 3.** 

а) Ще означим с $\Delta N$ броя на частиците, които попадат върху площ $S$ време $\Delta t$. Това са частиците, които се намират в цилиндър с обем $Sv\Delta t$. (1 т.) При концентрация на частиците $n$ намираме 

$\Delta N \approx \frac{1}{6} nSv\Delta t, (0,5 т.) \quad \frac{\Delta N}{\Delta t} \approx \frac{1}{6} nvS. (0,5 т.)$

От израза за налягането и средноквадратичната скорост имаме 

$n = \frac{P}{kT}, (0,5 т.) \quad v = \sqrt{\frac{3kT}{m}}, (0,5 т.)$

при което след заместване получаваме 

$\frac{\Delta N}{\Delta t} \approx \frac{S}{2\sqrt{3mk}} PT^{-1/2}. (1 т.)$

б) Броят на частиците, които навлизат за единица време в кухината е 

$\frac{S}{2\sqrt{3mk}} \left[ P_0 T_0^{-1/2} + P_0 (2T_0)^{-1/2} \right] = \frac{S}{2\sqrt{3mk}} P_0 T_0^{-1/2} \left( 1 + \frac{1}{\sqrt{2}} \right), (1 т.)$

а броят на тези, които я напускат е 

$\frac{S}{2\sqrt{3mk}} 2PT^{-1/2}. (0,5 т.)$

От баланса следва 

$(1) \quad PT^{-1/2} = \frac{\sqrt{2} + 1}{2\sqrt{2}} P_0 T_0^{-1/2}. (1 т.)$

От друга страна всяка частица пренася енергия. Частиците, които навлизат в кухината, добавят енергия 

$$ \frac{S}{2\sqrt{3mk}} \left[ P_0 T_0^{-1/2} \frac{3kT_0}{2} + P_0 (2T_0)^{-1/2} \frac{3k(2T_0)}{2} \right] = \frac{S\sqrt{3k}}{4\sqrt{m}} P_0 T_0^{1/2} \left( 1 + \sqrt{2} \right), \quad (1 т.) $$

а тези, които я напускат, отнасят енергия 

$$ \frac{S}{2\sqrt{3mk}} 2PT^{-1/2} \frac{3kT}{2} = \frac{S\sqrt{3k}}{4\sqrt{m}} 2PT^{1/2}. \quad (0,5 т.) $$

Тъй като вътрешната енергия не се променя, трябва да е налице баланса 

$$ (2) \quad PT^{1/2} = P_0 T_0^{1/2} \left( \frac{\sqrt{2} + 1}{2} \right). \quad (1 т.) $$

Чрез почленно разделяне на (2) на (1) намираме 

$$ T = \sqrt{2} T_0 \approx 1,41 T_0, \quad (0,5 т.) $$

а след заместване в (2) определяме 

$$ P = \left( \frac{\sqrt{2} + 1}{2\sqrt{2}} \right) P_0 \approx 1,02 P_0. \quad (0,5 т.) $$