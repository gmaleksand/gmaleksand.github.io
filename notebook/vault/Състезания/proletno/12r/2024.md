[[Състезания/proletno/12/2023|◂ 2023]] | [[Състезания/proletno/12/2024|условия]] | [[Състезания/proletno/12/2025| 2025 ▸]]

**Задача 1.** а) За да покажем равенството на коефициентите в случай на идеален газ, разглеждаме следните състояния и връзките между тях:

$$ \begin{array}{c} P_0, V_0, \theta = 0^\circ \text{C} \xrightarrow{P=\text{const}} \begin{array}{c} P_0, V, \theta \end{array} \xrightarrow{\theta=\text{const}} \begin{array}{c} P, V_0, \theta \end{array}. \end{array} \quad (1 т.) $$

При изобарния процес имаме

$$ V = V_0 (1 + \alpha_p \theta), \quad (0,5 т.) $$

а при изотермния –

$$ PV_0 = P_0 V = P_0 V_0 (1 + \alpha_p \theta), \quad (0,5 т.) $$

което е еквивалентно на равенството

$$ P = P_0 (1 + \alpha_p \theta) = P_0 (1 + \alpha_v \theta). \quad (0,5 т.) $$

От последното равенство следва

$$ \alpha_p = \alpha_v = \alpha. \quad (0,5 т.) $$

б) При $V = \text{const}$ налягането може да се запише във вида

$$ P = P_0 (1 + \alpha \theta) = P_0 \alpha \left( \frac{1}{\alpha} + \theta \right), \quad \alpha = \frac{1}{273,15} \text{°C}^{-1}, \quad (0,5 т.) $$

Тогава можем да въведем нова температурна скала (скала на Келвин), в която температурата се дава с израза

$$ T = \frac{1}{\alpha} + \theta. \quad (0,5 т.) $$

Тъй като налягането е неотрицателно, температурата по Келвин е $T \ge 0.0(0,5 т.)$ Освен това от равенството $\Delta T = \Delta \theta$, следва избор на единицата $1 \text{ K} = 1^\circ \text{C}. (0,5 т.)$ Тогава температурата по Целзий $\theta_0$, при която $T = 0$, е

$$ \theta_0 = -\frac{1}{\alpha} = -273,15^\circ \text{C}, \quad (0,5 т.) $$

а температурата $T_0$, при която $\theta = 0^\circ \text{C}$, е

$$ T_0 = \frac{1}{\alpha} = 273,15 \text{ K}. \quad (0,5 т.) $$

в) Следователно можем да запишем

$$ \frac{P}{T} = \frac{P_0}{T_0} = \text{const}, \quad V = \text{const}, \quad (0,25 т.) $$

$$ \frac{V}{T} = \frac{V_0}{T_0} = \text{const}, \quad P = \text{const}. \qquad (0,25 \text{ т.}) $$

г) От последните две равенства можем да получим уравнението на състояние на идеалния газ, като свържем състоянията

$$ \begin{array}{ccc} P_0, V_0, T_0 & \xrightarrow{V=\text{const}} & P, V_0, T' & \xrightarrow{P=\text{const}} & P, V, T. \end{array} \qquad (1 \text{ т.}) $$

Тогава състоянията 1 и 2 са свързани с равенството

$$ \frac{P}{T'} = \frac{P_0}{T_0}, \qquad (0,25 \text{ т.}) $$

а състоянията 2 и 3 –

$$ \frac{V}{T} = \frac{V_0}{T'}. \qquad (0,25 \text{ т.}) $$

За състоянията 1 и 3 имаме

$$ \frac{PV}{T} = \frac{P_0 V_0}{T_0}. \qquad (0,5 \text{ т.}) $$

Като разделим това равенство на броя молове n намираме

$$ \frac{PV}{nT} = \frac{P_0(V_0/n)}{T_0} = \frac{1,013.10^5 (\text{N.m}^{-2}).22,4.10^{-3} (\text{m}^3.\text{mol}^{-1})}{273,15 \text{ K}} \approx 8,31 \frac{\text{J}}{\text{mol.K}}. \qquad (1 \text{ т.}) $$

Получената стойност е стойността на универсалната газова константа $R$. Тогава получаваме израза

$$ PV = nRT, \qquad (0,5 \text{ т.}) $$

което е уравнението на състояние на идеалния газ.

**Задача 2.** а) В началния момент на топчето 1 действа само силата на тежестта $G_1 = mg$, която определя ускорението $a'_1 = g$, насочено надолу. **(0,5 т.)** При движението му се запазва пълната механична енергия, тъй като силата на опън е перпендикулярна на скоростта и не извършва работа. **(0,25 т.)** Ако изберем нулата на потенциалната енергия в равновесното положение, **(0,25 т.)** имаме

$$ mgl = \frac{mv^2}{2}, \qquad (0,5 \text{ т.}) $$

т.е. скоростта непосредствено преди удара е $v^2 = 2gl$. **(0,25 т.)** Тъй като ускорението е само центростремително, намираме

$$ a''_1 = \frac{v^2}{l} = 2g, \qquad (0,5 \text{ т.}) $$

като то е насочено нагоре. **(0,25 т.)**

б) След удара топчето 1 остава на място, а топчето 2 се задвижва със скорост $\upsilon$, тъй като масите им са равни и ударът е абсолютно еластичен. (0,5 т.) Непосредствено след удара ускорението му е само центростремително:

$a'_2 = \frac{\upsilon^2}{l/2} = 4g, \qquad (0,5 \text{ т.})$

което е насочено нагоре. (0,25 т.) При движение на топчето 2 по дъга от окръжност с радиус $l/2$ скоростта му намалява по големина, което означава намаляване на центростремителното ускорение и следователно намалява силата на опън $T$ на нишката. (0,5 т.) Когато тя стане нула, ускорението се определя само от силата на тежестта, т.е. имаме $a''_2 = g$. (0,5 т.) насочено надолу. (0,25 т.)

в) Ще приемем, че $T=0$ на височина $h_1$ над равновесното положение, когато скоростта е $\upsilon_0$. (0,5 т.) От 33Е имаме

$\upsilon_0^2 + 2gh_1 = \upsilon^2, \qquad (0,5 \text{ т.})$

а от уравнението на движение –

$\frac{\upsilon_0^2}{l/2} = g \cos \alpha, \qquad (0,5 \text{ т.})$

където $\alpha$ е ъгълът между радиуса, в това положение на топчето 2, и вертикалата. Като отчетем, че

$h_1 = \frac{l}{2}(1 + \cos \alpha), \qquad (0,5 \text{ т.})$

от горните две уравнения намираме

$\upsilon_0^2 = \frac{1}{3}gl, \quad \cos \alpha = \frac{2}{3}. \qquad (1 \text{ т.})$

Тогава величината

$h_1 = \frac{5}{6}l, \qquad (0,5 \text{ т.})$

а от тази точка нататък имаме движение на топчето 2 като на тяло, хвърлено под ъгъл $\alpha$ спрямо хоризонталата с начална скорост $\upsilon_0$. (0,25 т.) Максималната височина $h_2$ при това движение е

$h_2 = \frac{\upsilon_0^2 \sin^2 \alpha}{2g} = \frac{5}{6.9}l. \qquad (0,75 \text{ т.})$

Така достигнатата максимална височина на топчето 2 над равновесното положение е

$h = h_1 + h_2 = \frac{25}{27}l. \qquad (0,5 \text{ т.})$


**Задача 3.** а) Началното налягане на газа е

$P_1 = P_0 + \rho gh, \qquad (1 \text{ т.})$

където $h = H/2 = 0,76 \text{ м}$. Като използваме конкретните стойности, за налягането, упражнявано от живака върху газа, намираме

$\rho gh = 13,6 \cdot 10^3 \times 9,81 \times 0,76 \text{ Pa} \approx 1,01 \cdot 10^5 \text{ Pa} = P_0 \cdot (0,5 \text{ т.})$

Следователно имаме

$P_1 = 2P_0. \qquad (0,5 \text{ т.})$

б) Нека при нагряването газът да е увеличил своя обем с $V_1 = xS$, т.е. обемът му е

$V = hS + xS = V_0 \left(1 + z\right), \qquad (0,5 \text{ т.})$

където $V_0$ е началният му обем, а безразмерната величина $z = x/h$. Налягането на газа в това състояние е

$P = P_0 + \rho g(h - x) = P_0 \left(2 - z\right). \qquad (0,5 \text{ т.})$

Тогава можем да запишем

$\frac{V}{V_0} = 1 + z, \quad \frac{P}{P_0} = 2 - z, \qquad (0,5 \text{ т.})$

откъдето следва равенството

$\frac{P}{P_0} + \frac{V}{V_0} = 3. \qquad (1 \text{ т.})$

На $P, V$-диаграма (фиг. 1), където по оста $0x$ се нанасят стойностите на $V/V_0$, а по оста  0y – стойностите на $P/P_0$, графиката на процеса е отсечка, свързваща точките (1,2) и (2,1).
(1 т.)

в) За да намерим как се променя температурата на газа при разглеждания процес, използваме връзката на параметрите на началното състояние и тези, когато той е увеличил обема си с $V_1$:

$$ \frac{2P_0V_0}{T_0} = \frac{PV}{T}. \qquad (1 \text{ т.}) $$

Това равенство може да се запише във вида

$$ T = T_0 \left[ \frac{1}{2}(2-z)(1+z) \right] = T_0 t. \qquad (0,5 \text{ т.}) $$

Като отделим пълен квадрат, имаме

$$ t = \frac{9}{8} - \frac{1}{2} \left( z - \frac{1}{2} \right)^2. \qquad (1 \text{ т.}) $$

Следователно графиката на $t = T/T_0$ в зависимост от $z = V_1/V_0$ има универсален вид и е показана на фиг. 2. (1 т.) От диаграмата следва, че температурата на газа се повишава от $T_0$ до $(9/8)T_0$, когато обемът му се променя от $V_0$ до $(3/2)V_0$, и след това се понижава до $T_0$, когато обемът му нараства $(3/2)V_0$ до $2V_0$. (1 т.)