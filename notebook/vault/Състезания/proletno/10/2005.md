Ето текста от предоставеното изображение на български език:

**НАЦИОНАЛНО СЪСТЕЗАНИЕ ПО ФИЗИКА**
**11-13 март 2005 година, гр. Шумен**
**ТЕМА**
**за 10. клас**

**Задача 1.** Две еднакви малки топчета с маса $m$ са прикрепени към безмасова струна както е показано на *фиг.1а*. Силата на опъване на струната е $T$.

**а)** Определете честотата на трептенията, които възникват когато топчетата са отклонени на едно и също разстояние в една и съща посока (*фиг.1б*). (2 т.)

**б)** Определете честотата на трептенията, които възникват, когато топчетата са отклонени на едно и също разстояние от равновесните им положения, но в различни посоки (*фиг.1в*). (5 т.)

**в)** Нека топчетата са отклонени на различни разстояния от равновесните им положения. Какъв ще бъде вида на тяхното движение? Може ли да въведете период за това движение? (3 т.)

**Указание:** Всички отклонения от равновесните положения считайте малки в сравнение с $L$. Действието на силата на тежестта се пренебрегва. При трептенията считайте $T$ за постоянно.

**Задача 2.** Диск се плъзга без триене и без въртене по хоризонтална повърхност със скорост $u$. Той се удря в два други идентични диска, които са в покой и са в контакт един с друг. Намерете скоростите на дисковете след удара когато:
**а)** Скоростта на първият диск е по оста, свързваща центровете на двата неподвижни диска (*фиг.2а*). (3 т.)
**б)** Първоначално първият диск се движи по ос, перпендикулярна на правата, свързваща центровете на двата неподвижни диска, и минава през точката на тяхното допиране (*фиг.2б*). (7 т.)

**Забележка:** При удар между дисковете не възникват сили на триене.

**Задача 3.** Материална точка (м.т.) се движи по права в посока на нарастващите стойности на отместването $S$. В *таблица 1* е приведена зависимостта на скоростта на м.т. $v$ от положението $S$. Определете:
**а)** Интервалът от стойности на $S$, в който ускорението е отрицателно. (1 т.)
**б)** Стойностите на ускорението $a$ в точките, в които са дадени и скоростите. (9 т.)

**Забележка:** Оценяването на подусловие **б)** зависи от точността на вашите пресмятания.

**Таблица 1**

| $S$ (m) | $v$ (m/s) | $a\ (\mathrm{m/s^2})$ | $S$ (m) | $v$ (m/s) | $a\ (\mathrm{m/s^2})$ |
| :------ | :-------- | :-------------------- | :------ | :-------- | :-------------------- |
| 27.6029 | 12.3008   |                       | 35.2377 | 12.8511   |                       |
| 28.8442 | 12.5163   |                       | 36.5192 | 12.7719   |                       |
| 30.1045 | 12.6827   |                       | 37.7906 | 12.6470   |                       |
| 31.3791 | 12.7993   |                       | 39.0472 | 12.4786   |                       |
| 32.6627 | 12.8659   |                       | 40.2849 | 12.2695   |                       |
| 33.9506 | 12.8829   |                       |         |           |                       |
