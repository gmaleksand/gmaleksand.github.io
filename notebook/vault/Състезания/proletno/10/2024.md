[[Състезания/proletno/10/2023|◂ 2023]] | [[Състезания/proletno/10r/2024|решения]] | [[Състезания/proletno/10/2025| 2025 ▸]]

Задача 1. Скиор

Скиор се спуска по идеално гладка наклонена рампа, сключваща ъгъл 30$^\circ$ с хоризонта, имаща
дължина L = 50 m и после продължава да се хлъзга по хоризонтална равнина. Коефициентът на
триене на скиора с хоризонталната равнина е k = 0,2. Земното ускорение е g = 10 m/s2.
А) Определете разстоянието s и времето t, за което скиорът ще се движи по хоризонталната
равнина. \[4,5 т\]
Б) Определете времето, за което скиорът се е движил по рампата. \[1,5 т\]
В) На разстояние x по хоризонталната рампа има отклонение за по-опитните скиори, което
"изхвърля" право нагоре скиора, като времето, за което скиорът е във въздуха, е t = 3 s.
Определете разстоянието x и височината h, която достига скиорът. Собствената височина на
отклонението се пренебрегва. \[4 т\]

 Задача 2. Реостат

![](Resources/2024_1.png)

Реостатът представлява резистор с три
изхода и променливо съпротивление. Най-
често е проводник с голяма дължина, навит
около цилиндър, като "средният" изход е
допрян на този цилиндър и може да бъде
преместван. Общото съпротивление на
реостата остава едно и също, а свързването
на някой край на реостата със средния може
да бъде променяно от нула до максималното
съпротивление.

Такъв реостат е свързан, както е показано на схемата. Напрежението на батерията е U = 24 V.
Средният край на реостата е свързан към съпротивлението R3. Стойностите на съпротивленията
са съответно R1 = 20 $\Omega$, R2 = 15 $\Omega$, R3 = 30 $\Omega$, а общото съпротивление на реостата е R = 60 $\Omega$.
A) Ако показанието на амперметъра I = 0,436 A, определете каква част от реостата е свързана
преди и след средния край. \[7 т\]
Б) Реостатът е обърнат (началото и края са разменени), без да се променя положението на
средния край. Определете какви ще бъдат показанията на волтметъра и амперметъра в този
случай. \[3 т\]

Задача 3. Заредена сфера в поле

![](Resources/2024_2.png)

Заредено топче с маса m = 0,1 g пада в еднородно електрично поле с
напрежение U = 200 V между две хоризонтални метални плочи на
разстояние l, тръгвайки с нулева скорост от горната плоча, както е
показано на фигурата. Крайната скорост на топчето е v1 = 5 m/s. Ако
сменим знака на заряда, но запазим големината му, то крайната скорост
ще бъде v2 = 2,24 m/s. Земното ускорение е g = 10 m/s2.
А) Определете големината на заряда q и височината l. \[6 т\]
Б) С каква скорост v3 зарядът ще достигне долната плоча при изключено напрежение? \[2 т\]
В) Какво напрежение U ' трябва да се подаде между плочите, така че зарядът да "виси"
неподвижен между тях? \[2 т\]

 1
