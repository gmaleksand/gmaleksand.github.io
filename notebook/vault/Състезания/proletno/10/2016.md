[[Състезания/proletno/10/2015|◂ 2015]] | [[Състезания/proletno/10r/2016|решения]] | [[Състезания/proletno/10/2017| 2017 ▸]]

Задача 1. Електростатика.
 
Четири положително заредени малки топчета са свързани с еднакви непроводящи неразтегливи нишки, както е показано на Фиг. 1. Големините на зарядите са указани на фигурата, а дължината на всяка еднa от нишките е l. Константата в закона на Кулон е k. Силата на тежестта да не се отчита.

а) Намерете силата на опън T на нишката, свързваща централните два заряда. \[7 т.\]

б) На колко е равен електричният потенциал U в средата на нишката, свързваща
централните два заряда? \[2 т.\]

в) Намерете приближен израз за големината на интензитета E$\vec$ , който създава системата от заряди в точка, която е отдалечена на много голямо разстояние d от центъра на системата от заряди. \[1 т.\]

Задача 2. Електрическа верига.

Резисторите в електрическата верига, показана на Фиг. 2, са с еднакво съпротивление R.

а) Намерете съпротивлението RAB между точките A и B. Начертайте еквивалентната схема, от която сте определили съпротивлението. \[3 т.\]

б) Към двата края на веригата е свързан източник на електродвижещо напрежение $\mathcal E$ = 7 V. Ако през резистора, който е най-отдалечен от краищата на Фиг. 2 веригата, протича ток I = 0,2 A, намерете на колко е равно съпротивлението R. \[4 т.\]

в) Нека да откачим диагонално разположения резистор от веригата. На колко е равна електричната мощност P, която се отделя в получената верига, ако към нея е свързан източника на електродвижещо напрежение от предната подточка? \[3 т.\]

Задача 3. Равнозакъснително движение.

Два автомобила се движат по прав път с една и съща неизвестна постоянна скорост v0 .
Първоначално разстоянието между тях е неизвестно l0 . В един момент предният
автомобил започва да се движи равнозакъснително с ускорение a1 = 0,5 m/s2 . След време t0 = 10 s задният автомобил също започва да намалява своята скорост, но с
ускорение a2 = 1,5 m/s2 . При решаването на задачата размерите на автомобилите се пренебрегват.

а) Най-малкото разстояние между автомобилите по време на тяхното движение е lmin = 0,2 km. Намерете първоначалното разстояние между тях l0 . \[5 т.\]

б) След какво време от момента на най-голямо доближаване автомобилите ще се
намират отново на разстояние l0 един от друг? \[2 т.\]

в) След като единият от автомобилите е спрял да се движи, другият автомобил е
продължил да се движи за време 2t0 . На колко е равна скоростта v0 ? \[2 т.\]

г) Намерете разстоянието между автомобилите, след като са спрели да се движат. \[1 т.\]
