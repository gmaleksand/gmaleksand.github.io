**Задача 1. а)** Идеалният газ има минимална температура $T_1$ в състояние 1 и максимална температура $T_2$ – в състояние 3 [0,5 т.]. За определяне на температурата $T$ може да се използва една от двойките еднотипни изопроцеси. Например, ако означим с $p_1$ налягането в състояние 1, а с $p_2$ – налягането в състояние 2, при изохорния процес 1-2 имаме 

$$ \frac{p_1}{T_1} = \frac{p_2}{T}, \qquad [0,5 \text{ т.}] $$

докато при изохорния процес 3-4 е в сила равенството 

$$ \frac{p_2}{T_2} = \frac{p_1}{T}. \qquad [0,5 \text{ т.}] $$

От двете равенства следва 

$$ T = \sqrt{T_1 T_2}. \qquad [0,5 \text{ т.}] $$

**б)** Нека означим с $V_1$ обема на газа при изохорния процес 1-2, а с $V_2$ – обема на газа при изохорния процес 3-4. Идеалният газ върши работа само при изобарните процеси. Тогава имаме 

$$ A = A_{2-3} + A_{4-1} = p_2(V_2 - V_1) + p_1(V_1 - V_2) = (p_2 - p_1)(V_2 - V_1). \quad [1 \text{ т.}] $$

От уравнението на състояние за определена маса идеален газ, приложено за състоянията 1, 2, 3 и 4, следва 

$$ p_1V_1 = BT_1, \quad p_2V_1 = BT, \quad p_2V_2 = BT_2, \quad p_1V_2 = BT, \quad [1 \text{ т.}] $$

откъдето намираме 

$$ A = B(T_2 + T_1 - 2T) = B(\sqrt{T_2} - \sqrt{T_1})^2. \qquad [1 \text{ т.}] $$

**в)** По определение КПД се дава с израза 

$$ \eta = \frac{A}{Q}. \qquad [0,5 \text{ т.}] $$

където $Q$ е количеството топлина, което получава работното вещество за един работен цикъл. Това става при изохорното нагряване 1-2, последвано от изобарното разширение 2-3. Тогава от първия принцип на термодинамиката следва 

$$ Q = U_3 - U_1 + A_{2-3} = \frac{5}{2}B(T_2 - T_1) + p_2(V_2 - V_1) \qquad [1 \text{ т.}] $$

$$= \frac{5}{2} B(T_2 - T_1) + B(T_2 - \sqrt{T_1 T_2}) \tag{0,5 т.}$$

$$= \frac{1}{2} B T_2 \left( 1 - \sqrt{\frac{T_1}{T_2}} \right) \times \left( 7 + 5 \left( \sqrt{\frac{T_1}{T_2}} \right) \right). \tag{0,5 т.}$$

Като използваме израза за A от пункт б), за КПД получаваме 

$$\eta = \frac{2(1 - \sqrt{T_1 / T_2})}{7 + 5\sqrt{T_1 / T_2}}. \qquad [1 т.]$$

г) КПД на топлинния двигател зависи само от възможните стойности на $x = \sqrt{T_1 / T_2}$, които удовлетворяват неравенствата $0 < x < 1$ [0,5 т.]. Тогава стойностите на КПД удовлетворяват неравенствата 

$$0 < \eta < \frac{2}{7} \approx 0,29. \qquad [1 т.]$$

Задача 2. Част А: а) Преди прилагането на силата F пружинното махало е в равновесие [0,5 т.]. Под действие на тази сила се променя равновесното му положение, което се премества надясно на разстояние 

$$A = \frac{F}{k}. \qquad [1 т.]$$

Така, движението на тялото представлява хармонично трептене около ново положение на равновесие с амплитуда, равна на A (при наличие на силата F движението започва от състояние на покой). Първото спиране на тялото ще стане, след като то задмине равновесното положение и се отдалечи от него на разстояние, равно на амплитудата на трептене, т.е. A [0,5 т.]. Следователно търсеното разстояние е 

$$s = 2A = \frac{2F}{k} = 0,4 \text{ m}. \qquad [1 т.]$$

б) Изминаването на разстоянието s означава движение на махалото от крайно ляво до крайно дясно положение. Времето за изминаване на това разстояние е половин период, т.е. 

$$t = \frac{T}{2} = \pi \sqrt{\frac{m}{k}} \approx 1,3 \text{ s}. \qquad [1 т.]$$

Част Б: В равновесие налягането p на въздуха в тръбичката е 

$$p = p_0 + \rho g l. \qquad [1 т.]$$

Ще покажем, че при отклонение $x$ на нивото на живака в лявото коляно надолу, когато се наблюдава и отклонение $x$ на нивото на живака в дясното коляно нагоре, възниква резултантна връщаща сила $F = kx$, действаща върху живака. Резултантната сила, която действа на живака, е $F = F_1 - F_2$, където силата 

$$F_1 = p_0S + \rho g(l + 2x)S = (p + 2\rho gx)S \qquad [0,5 \text{ т.}] $$

се дължи на атмосферното налягане и разликата в нивата на живака в двете колена, а 

$$F_2 = (p - \Delta p)S \qquad [0,5 \text{ т.}] $$

е силата, с която въздухът в запоената част на тръбичката действа на живака. 

Тогава имаме 

$$F = F_1 - F_2 = (\Delta p + 2\rho gx)S. \qquad [0,5 \text{ т.}] $$

За да определим $\Delta p$ ще използваме уравнението на изотермния процес, който се извършва с въздуха в запоената част на тръбичката. От уравнението 

$$p(x_0S) = (p - \Delta p)(x_0 + x)S \qquad [1 \text{ т.}] $$

получаваме 

$$\Delta p = \frac{p \cdot \frac{x}{x_0}}{1 + \frac{x}{x_0}} \approx p \cdot \frac{x}{x_0}, \quad \text{при } \frac{x}{x_0} \ll 1. \qquad [0,5 \text{ т.}] $$

Тогава имаме 

$$F \approx S \left[ \frac{p}{x_0} + 2\rho g \right] x = kx, \quad k = S \left[ \frac{p}{x_0} + 2\rho g \right], \qquad [1 \text{ т.}] $$

откъдето следва 

$$T = 2\pi \sqrt{\frac{m}{k}} = 2\pi \sqrt{\frac{m}{S[p/x_0 + 2\rho g]}} \approx 0,2 \text{ s.} \qquad [1 \text{ т.}] $$

**Задача 3. Част А: а)** Максималната скорост участва в уравнението на Айнщайн за фотоефекта. Тогава в първия случай имаме 

$$h\nu_1 = A + \frac{mv_1^2}{2}, \qquad [0,5 \text{ т.}] $$

а във втория случай – 

$$h\nu_2 = A + \frac{mv_2^2}{2}. \qquad [0,5 \text{ т.}] $$

Тъй като $\lambda_1 < \lambda_2$, имаме $v_1 > v_2$, при което $v_1 / v_2 = \eta [0,5 \, \text{т.}]$. От уравненията следва 

$$ \eta^2 = \frac{hv_1 - A}{hv_2 - A}. \qquad [0,5 \, \text{т.}] $$

От това съотношение с отчитане на равенството $v = c / \lambda$ [0,5 т.] получаваме 

$$ A = \frac{hc}{\lambda_2} \frac{\eta^2 - \lambda_2 / \lambda_1}{\eta^2 - 1} \approx 3,0 \cdot 10^{-19} \, \text{J} \approx 1,9 \, \text{eV}. \qquad [0,5 \, \text{т.}] $$

б) От уравнението на Айнщайн следва $hv \ge A [0,5 \, \text{т.}]$, откъдето получаваме 

$$ \lambda \le \frac{hc}{A} \approx 663 \, \text{nm}. \qquad [0,5 \, \text{т.}] $$

**Част Б:** Нека означим с $R_C$ радиуса на Слънцето. Мощността на лъчението, излъчвано от него, се определя по закона на Стефан–Болцман и се дава с израза 

$$ E_0 = 4\pi R_C^2\sigma T^4. \qquad [1 \, \text{т.}] $$

Ако $l$ е разстоянието между Земята и Слънцето и $r$ е радиусът на медното кълбо, върху него ще попада лъчение с мощност 

$$ E_1 = \frac{\pi r^2}{4\pi l^2} 4\pi R_C^2\sigma T^4 = \frac{\pi r^2}{l^2} R_C^2\sigma T^4. \qquad [1 \, \text{т.}] $$

От друга страна имаме 

$$ R_C = \frac{1}{2} l\alpha, \qquad [1 \, \text{т.}] $$

при което е изпълнено равенството 

$$ E_1 = \frac{\pi r^2\alpha^2}{4}\sigma T^4. \qquad [1 \, \text{т.}] $$

Мощността на лъчението, което излъчва медното кълбо, е 

$$ E_1' = 4\pi r^2\sigma T_1^4. \qquad [1 \, \text{т.}] $$

При достигане на равновесие $E_1 = E_1'$, което дава 

$$ T_1 = \frac{\sqrt{\alpha}}{2} T \approx 266 \, \text{K}. \qquad [1 \, \text{т.}] $$