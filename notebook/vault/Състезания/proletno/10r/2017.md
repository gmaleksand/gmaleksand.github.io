**Задача 1. Кинематика**

Част 1

а) Относителната скорост на колата спрямо левия човек е $V_0 - V$ [1 т.]. Ако с $L$ отбележим разстоянието между две съседни коли, интервалът от време между техните преминавания край човека е $T = \frac{L}{V_0 - V}$ [0.5 т.], а честотата е $v_1 = \frac{V_0 - V}{L}$ [0.5 т.]. Аналогично за десния човек получаваме $v_2 = \frac{V_0 + V}{L}$ [1 т.]. Следователно $\frac{v_1}{v_2} = \frac{V_0 - V}{V_0 + V}$ [1 т.].

Част 2

а) Поради симетрията на задачата, кривата има форма на спирала, която завършва в центъра на квадрата. [2 т.]

б) Поради симетрията на задачата, във всеки един момент бръмбарите се намират във върховете на квадрат, т.е. скоростите на два съседни бръмбара са винаги перпендикулярни. Относителната скорост по посока на бръмбара е $V$. [2 т.]

в) Два бръмбара ще се срещнат след време $T = \frac{a}{V}$. [1 т.]

г) Разстоянието, което ще измине всеки бръмбар до срещата, е $S = VT = a$. [1 т.]

**Задача 2. Електричество**

а) Еквивалентната схема е показана на лявата фигура [0.5 т.]. Съпротивлението е $R_{AB} = R$. [0.5 т.]

б) Резисторите около амперметъра са свързани успоредно по двойки, тъй като амперметърът има нулево съпротивление [1 т.]. Еквивалентната схема е показана на средната фигура [1 т.].

Съпротивлението е $R_{AB} = \frac{(R + R/4)R}{R + R/4 + R} + \frac{R}{3} = \frac{8R}{9}$. [1 т.]

в) Еквивалентната схема е балансиран Уитстонов мост. [2 т.] Съпротивлението е $R_{AB} = R [1т.]$.

г) Първи начин:

Схемата и токовете са означени на дясната фигура. Тъй като еквивалентната схема е средната фигура, лесно можем да намерим токовете $I_1$ и $I_2$ от средната фигура. Имаме

$$\left( R + \frac{R}{4} \right) I_1 = RI_2,$$
$$U = RI_2 + \frac{R}{3} (I_1 + I_2).$$

Намираме $I_1 = \frac{U}{2R}$ и $I_2 = \frac{5U}{8R}$ [0.5 т.]. От дясната фигура виждаме, че $\frac{R}{2}(I_1 - I_3) = \frac{R}{2} I_3$ [0.5 т.], откъдето получаваме $I_3 = \frac{I_1}{2} = \frac{U}{4R}$. От дясната фигура също се вижда, че $\frac{R}{2}(I_1 - I_3 + I_4) = R(I_2 + I_3 - I_4)$ [0.5 т.], т.е. търсеният ток е $I_4 = \frac{U}{2R}$ [0.5 т.].

Втори начин:

Гледаме само дясната фигура. Решаваме системата уравнения

$$RI_1 + \frac{R}{2} I_3 = RI_2,$$

$$\frac{R}{2}(I_1 - I_3) = \frac{R}{2} I_3,$$

$$\frac{R}{2}(I_1 - I_3 + I_4) = R(I_2 + I_3 - I_4),$$

$$U = \frac{8R}{9}(I_1 + I_2),$$

\[по 0.5 т. на уравнение\]

спрямо $I_4$ и отново получаваме $I_4 = \frac{U}{2R}$ [1 т.]

Задача 3. Оптика

Част 1

а) Слънчевата светлина се разпределя по сфера с площ $4\pi R^2$ [1 т.], където $R$ е разстоянието между Земята и Слънцето. Така за слънчевата константа получаваме $k = \frac{P_s}{4\pi R^2} \approx 1.4 \text{ kW/m}^2$.

[1т.]

б) Земята поглъща със сечението си, затова погълнатата светлина е $P_{in} = k\pi R_E^2$ [0.5 т.], където $R_E$ е радиусът на Земята. Излъчената светлина е $P_{out} = 4\pi R_E^2\sigma T^4$ [0.5 т.]. При равновесие имаме $P_{in} = P_{out}$ [1 т.], следователно $T = \left(\frac{k}{4\sigma}\right)^{1/4} = \left(\frac{P_s}{16\pi\sigma R^2}\right)^{1/4} \approx 280 \text{ K}$. [1 т.]

**Част 2**

в) От формулата в упътването следва $\frac{I_M}{I_S} = 10^{\frac{2}{5}(m_M - m_S)}$ [1 т.]. От подточка а) имаме стойността за $I_S$, т.е. $k: I_S = k \approx 1.4 \text{ kW/m}^2$. Така получаваме $I_M = 10^{-\frac{28}{5}} k \approx 3.5 \text{ mW/m}^2$. [1 т.]

г) Мощността на светлината, която преминава през лещата, е $P_{\text{in}} = I_M \frac{\pi d^4}{4}$. [1 т.] Тази светлина се разпределя върху петно с площ $S = \pi \left(\frac{\alpha f}{4}\right)^2$. [0.5 т.]. Така за мощността на единица площ получаваме $I_0 = \frac{P_{\text{in}}}{S} = I_M \left(\frac{d}{\alpha f}\right)^2$. [0.5 т.] От закона на Стефан-Болцман имаме $I_0 = \sigma T_0^4$, където $T_0$ е равновесната температура на хартията, при която хартията се запалва.

Така получаваме $\frac{d}{f} = \sqrt{\frac{\sigma T_0^4 \alpha^2}{I_M}} \approx 9$. [1 т.]