1. Във върховете на равностранен триъгълник със страна $a=6\text{cm}$ са разположени заряди $q_1=6.10^{-9}\text{С}$, $q_2=q_3=-8.10^{-9}\text{С}$. Определете направлението и големината на силата действаща на заряд $q=6,67.10^{-9}\text{С}$, намиращ се в центъра на триъгълника. 

Коефициентът на пропорционалност в закона на Кулон е $k=9.10^9 \frac{N \cdot m^2}{C^2}$. Електричната 

константа е $\varepsilon_0 = 8,85.10^{-12} \frac{C^2}{N \cdot m^2}$. 

а) Направете чертеж на който покажете силите действащи върху заряда $q$. Определете направлението на резултантната сила действаща върху заряда $q$. 

(2 точки) 

 

б) Определете разстоянието между заряда $q$ и останалите заряди. 

Тъй като триъгълника е равностранен, точката в която се намира заряда $q$ дели височината му в отношение 2:1. Височината на равностранния триъгълник определяме чрез разглеждане на 

съответния правоъгълен триъгълник: $h^2 = a^2 - \left(\frac{a}{2}\right)^2 = \frac{3}{4}a^2 \Rightarrow h = \frac{\sqrt{3}}{2}a$. Следователно, разстоянието между заряда $q$ и върховете на триъгълника е: $r = \frac{2}{3}h = \frac{2}{3}\frac{\sqrt{3}}{2}a = \frac{1}{\sqrt{3}}a$. Квадратът на това разстояние е $r^2 = \frac{a^2}{3}$. 

(1 точка)

в) Определете големините на силите действащи върху заряда $q$. 

$F_1 = \frac{1}{4\pi\epsilon_0} \frac{qq_1}{r^2} = \frac{3}{4\pi\epsilon_0} \frac{qq_1}{a^2} = 3 \left( 9.10^9 \frac{N \cdot m^2}{C^2} \right) \left( \frac{6.67.10^{-9} C}{6 \cdot 10^{-2} m} \right) = 3.10^{-4} N;$ 

$F_2 = \frac{1}{4\pi\epsilon_0} \frac{qq_2}{r^2} = \frac{3}{4\pi\epsilon_0} \frac{qq_2}{a^2} = 3 \left( 9.10^9 \frac{N \cdot m^2}{C^2} \right) \left( \frac{6.67.10^{-9} C}{8.10^{-2} m} \right) = 4.10^{-4} N;$ 

$F_3 = \frac{1}{4\pi\epsilon_0} \frac{qq_3}{r^2} = \frac{3}{4\pi\epsilon_0} \frac{qq_3}{a^2} = 3 \left( 9.10^9 \frac{N \cdot m^2}{C^2} \right) \left( \frac{6.67.10^{-9} C}{8.10^{-2} m} \right) = 4.10^{-4} N \quad (2 точки)$

г) Сравнете големините на силите $F_2 + F_3$ и $F_2$ (или $F_3$) 

Получава се равностранен триъгълник със страни $F_2 + F_3$, $F_2$ и $F_3$. Следователно, големината на $F_2 + F_3$ е равна на големината на $F_2$ (или $F_3$) 

д) Намерете големината на резултантната сила действаща върху заряда $q$ 

Посоките на силите $F_1$ и $F_2 + F_3$ съвпадат. Следователно, големината на резултантната сила действаща върху заряда q е равна на сумата от големините на силите $F_1$ и $F_2$: 

$F = F_1 + F_2 = 3.10^{-4} N + 4.10^{-4} N = 7.10^{-4} N \quad (3 точки)$

2. Кух съд има цилиндрична форма, маса $m = 10$ kg и площ на напречното сечение $S = 0,4\ \mathrm{m^2}$. Съдът плава (вертикално изправен) във вода със плътност $\rho = 1000\ \mathrm{kg/m^3}$. Приемете земното ускорение за $g = 10\ \mathrm{m/s^2}$. 

а) Опишете, пресметнете и сравнете силите действащи на съда в равновесие. Приемете, че обема на потопената част на съда е $V$. 

Силите действащи на съда в състояние на равновесие са силата на тежестта и Архимедовата сила. Тези сили са равни по големина и обратни по посока: 

$F_A = \rho V g; G = mg$

(3 точки) 

$F_A = G$

Нека в резултат на действащо вертикално надолу кратко във времето външно въздействие съда се потапя на дълбочина $x$, след което се освобождава. Възникват вертикални хармонични трептения. 

б) Определете посоката и големината на връщащата сила 

Архимедовата сила нараства $F'_A = F_A + x S \rho g$. Силата на тежестта $G = mg$ не се променя. Двете сили действат в противоположни посоки. Следователно, възниква връщаща сила насочена нагоре: 

$F = F'_A - G = F_A + x S \rho g - G = (S \rho g)x \quad (3 точки)$

в) Определете периода на възникналите вертикални хармонични трептения на съда. 

$T = 2\pi \sqrt{\frac{m}{k}} = 2\pi \sqrt{\frac{m}{\rho gS}} = 2\pi \sqrt{\frac{(10kg)}{(1000 \frac{kg}{m^3})(10 \frac{m}{s^2})(0,4m^2)}} = 2\pi \frac{1}{20} s = \frac{\pi}{10} s = 0,314s \quad (3 точки)$

г) Пресметнете честотата на хармоничните трептения. 

$v = \frac{1}{T} = \frac{10}{1} \frac{1}{\pi s} = 3,2Hz \quad (1 точка)$

3. Оптично влакно се състои от цилиндрична сърцевина с радиус а и показател на пречупване $n_1 = 1,500$ и обвивка с пръстеновидно напречно сечение с показател на пречупване $n_2 = 1,414$. Краищата на влакното са перпендикулярни спрямо оста му и граничат с въздух ($n_0 = 1$). В единия край (срез) на влакното (виж Фиг. 1), пада светлинен лъч под ъгъл $\alpha$ спрямо оста му. 

a) Определете синуса на ъгъла на пречупване $\beta$ на падащия лъч в сърцевината на влакното. 

(1 точка) 

От закона на Снелиус получаваме, че 

$n_0 \sin \alpha = n_1 \sin \beta \Rightarrow \sin \beta = \frac{n_0 \sin \alpha}{n_1}$

б) Пресметнете синуса на граничния ъгъл $\gamma_0$ на пълно вътрешно отражение за границата между сърцевината и обвивката на оптичното влакно. 

(1 точка) 

От закона на Снелиус и в съответствие с дефиницията на явлението пълно вътрешно отражение получаваме, че синуса на ъгъла на пълното вътрешно отражение е $\sin \gamma_0 = \frac{n_2}{n_1} \approx 0,943$. 

в) Напишете условието за ъгъла $\beta$ (спрямо оста на влакното) разпространяването под който позволява реализирането на пълно вътрешно отражение на границата между сърцевината и обвивката на оптичното влакно. Изразете условието чрез показателите на пречупване на сърцевината и обвивката на оптичното влакно. 

$\beta \le 90^\circ - \gamma_0$

$\sin \beta \le \sin \beta_0 = \sin(90^\circ - \gamma_0) = \cos \gamma_0 = \sqrt{1 - \sin^2 \gamma_0} = \sqrt{1 - \left(\frac{n_2}{n_1}\right)^2}$

г) Напишете условието за максималния ъгъл $\alpha_{MAX}$ на падане на светлинен лъч върху сърцевината на влакното, позволяващо реализирането на пълно вътрешно отражение на границата между сърцевината и обвивката на оптичното влакно. Изразете условието чрез показателите на пречупване на сърцевината и обвивката на оптичното влакно. 

(2 точки) 

Използувайки, че $n_0 \sin \alpha = n_1 \sin \beta$ получаваме 

$\sin \alpha = \frac{n_1 \sin \beta}{n_0} \le \sin \alpha_{MAX} = \frac{n_1}{n_0} \sin \beta_0 = \frac{n_1}{n_0} \cos \gamma_0 = \frac{n_1}{n_0} \sqrt{1 - \left(\frac{n_2}{n_1}\right)^2} = \frac{1}{n_0} \sqrt{n_1^2 - n_2^2}$

Нека приемем, че условието позволяващо разпространението на оптичния лъч в сърцевината на влакното като резултат от последователно реализиращи се пълни вътрешни отражения е изпълнено, като ъгъла на падане на лъча върху обвивката е $\gamma$. Да приемем също така, че дължината на влакното е L. 

д) Пресметнете пътя S изминат от лъча преминавайки през влакното. 

$S = s \frac{L}{l} = \frac{L}{\sin \gamma}$

където s и l са хипотенузата и катета лежащ върху оптичната ос на влакното на правоъгълния триъгълник показан на Фиг.1. 

(2 точки) 

е) Пресметнете времето t необходимо на лъча за да достигне другия край на влакното. Приемете че скоростта на светлината във вакуум е с. 

$t = \frac{S}{c/n_1} = \frac{L}{c/n_1 \sin \gamma} = \frac{Ln_1}{c \sin \gamma} \quad (1 точка)$

Нека разгледаме дисперсионното разширение на оптичен импулс разпространяващ се във влакното. Оптичният импулс можем да разглеждаме като съвкупност от оптични моди. Всяка от модите можем да представим с оптичен лъч, който се разпространява в сърцевината на влакното по зигзагообразна траектория поради многократните вътрешни отражения на границата между сърцевината и обвивката. Дисперсионното разширение на импулса при преминаване през влакното можем да оценим чрез разликата във времената на преминаване на най-бавната (оптичен лъч изминал най-дълъг път) и най-бързата (оптичен лъч изминал най-къс път) моди. 

ж) Получете оценка за дисперсионното разширение на импулса при преминаване през влакното. 

(2 точки) 

Времето необходимо за преминаване през влакното на най-бавната мода (оптичен лъч изминал най-дълъг път) е 

$t_{MAX} = \frac{S_{MAX}}{c/n_1} = \frac{L}{c/n_1 \sin \gamma_0} = \frac{Ln_1}{c \sin \gamma_0} = \frac{Ln_1^2}{cn_2}.$

Това е оптичния лъч който пада на границата между обвивката и сърцевината под граничния ъгъл $\gamma_0$. 

Времето необходимо за преминаване през влакното на най-бързата мода (оптичен лъч изминал най-къс път) е 

$t_{MIN} = \frac{S_{MIN}}{c/n_1} = \frac{L}{c/n_1 \sin \frac{\pi}{2}} = \frac{Ln_1}{c}.$

Това е оптичния лъч преминал по оста на сърцевината. 

Оценка за дисперсионното разширение на импулса или разликата във времената на преминаване на най-бавната и най-бързата моди ще бъде: 

$\Delta t = t_{MAX} - t_{MIN} = \frac{L}{c} \frac{n_1(n_1 - n_2)}{n_2}.$