**Решение 1.1.** При напомпване на въздух в тръбата той избутва част от водата и нивото ѝ в отворения край се повишава, докато налягането от двете страни на тръбата не се изравни. Да означим налягането на въздуха от страна на помпата с $p_в$. При достигане на равновесие трябва да е изпълнено, че $p_в = \rho_вgh_0 + p_0$. **(0.5 т.)** Манометърът измерва разликата между абсолютното и атмосферното налягане, **(0.5 т.)** така че ще показва стойност равна на $p_м = \rho_вgh_0$. **(0.5 т.)**

**Решение 1.2.** Налягането на височината, на която се намира границата между двете течности, трябва да е едно и също и в двете части на тръбата. Ако нивото на водата се е променило с $d$, а височината на стълба масло означим с $l$, е изпълнено, че $2d + h = l$. **(0.5 т.)** Равенството на наляганията изглежда така $\rho_мgl = \rho_вg2d$. **(0.5 т.)** Изразяваме $l = 2d\rho_в/\rho_м$ от последното равенство и заместваме в предното, за да изразим $h = l - 2d = 2d(\rho_в/\rho_м - 1)$. **(0.5 т.)**

**Решение 1.3.** За простота нека използваме означенията от 1.2, като при разклащането на тръбата приемем, че нивото на водата се повишава с $x$, съответно това на маслото намалява с $x$. В този случай наляганията от двете страни на тръбата няма да са еднакви и течностите ще се движат под действието на сила $F = S\Delta p = S[\rho_вg(2d + x) - \rho_мg(l - x)] = (\rho_м + \rho_в)gSx = (\rho_м + \rho_в)g\pi R^2x$. **(3 т.)** Тази сила е пропорционална на отместването $x$ от равновесното положение и играе роля на квазиеластична сила. **(0.5 т.)** В този случай $(\rho_м + \rho_в)g\pi R^2$ е коефициентът на квазиеластичност. **(0.5 т.)** За периода на трептенията получаваме:
$$T = 2\pi\sqrt{\frac{m}{k}} = 2\pi\sqrt{\frac{\rho_мV_м + \rho_вV_в}{(\rho_м + \rho_в)g\pi R^2}}.$$ **(3 т.)**

**Решение 2.1.** Ако означим дължината на малката дъга $\overset{\smile}{AB}$ с $l_1 = x$, то дължината на голямата дъга $\overset{\smile}{AB}$ ще е равна на $l_2 = 2\pi r - x$, където $r$ е радиусът на окръжността. **(0.5 т.)** Съпротивлението на всяка от дъгите ще е $R_i = \rho l_i/S, i = 1, 2$. **(1 т.)** Двете съпротивления са свързани успоредно, **(0.5 т.)** така че еквивалентното съпротивление $R_{AB}$ ще е равно на:
$$R_{AB} = \frac{R_1R_2}{R_1 + R_2} = \frac{\rho}{S}\frac{l_1l_2}{l_1 + l_2} = \frac{\rho}{S}\frac{x(2\pi r - x)}{x + 2\pi r - x} = \frac{\rho}{S}\frac{x(2\pi r - x)}{2\pi r} = \frac{\rho}{S}\left(x - \frac{1}{2\pi r}x^2\right).$$ **(2 т.) (1)**

**Решение 2.2.** Графиката на функцията $R_{AB}(x)$ е парабола отворена надолу, защото коефициента пред $x^2$ е отрицателен. **(1 т.)** Тя трябва да минава през точки $(0, R_{AB}(0)) = (0, 0)$ и $(2\pi r, R_{AB}(2\pi r)) = (2\pi r, 0)$, защото $x \in [0, 2\pi r]$. **(2 т.)$^{(1)}$**

**Решение 2.3.** Параболата е симетрична спрямо най-високата си точка, което ще рече, че $R_{AB}$ ще е максимална при $x = \pi r$ **(0.5 т.)** и ще има стойност $R_{AB}^{max} = \rho \pi r / (2S)$. **(0.5 т.)**

**Решение 2.4.** Да означим средата на късата дъга $\overset{\smile}{AB}$ с $C$, а средата на дългата дъга с $D$. Тъй като се използва един и същ проводник, съпротивлението между две точки ще е пропорционално на дължината на проводника които ги свързва. Тогава може да запишем:
$$\frac{R_{AC}}{R_{CB}} = \frac{R_{AD}}{R_{DB}}.$$ **(1 т.)**
Ако подадем напрежение между точки $A$ и $B$ от последното равенство следва, че между точки $C$ и $D$ няма да има потенциална разлика (схемата е еквивалентна на уравновесен Уитстонов мост) и съпротивлението няма да се промени в сравнение с (1). **(1 т.)**

**Решение 3.1.** Нека хордата $AB$ да сключва произволен ъгъл $\alpha$ с диаметъра $AC$. Да означим т. $D$ такава че $BD \perp AC$. Тъй като нямаме триене между мънистото и спицата може да използваме закона за запазване на енергията, **(1 т.)** като изберем за нулево ниво на потенциалната енергия хоризонталата през $BD$. В началната точка (т. $A$) мънистото ще има само потенциална енергия $E_A = mgh$, **(1 т.)** където сме означили $AD = h$. В крайната точка (т. $B$) мънистото ще има само кинетична енергия $E_B = mv^2/2$, **(1 т.)** където $v$ е крайната скорост на мънистото. Ако означим изминатото разстояние $AB = l$, то може да запишем, че $l = v^2/(2a)$ или $a = v^2/(2l)$. **(0.5 т.)** Приравняваме $E_A = E_B$, **(0.5 т.)** за да изразим $v^2 = 2gh$ **(0.5 т.)** и заместваме в израза за $a, a = 2gh/(2l) = gh/l$. **(0.5 т.)** От $\Delta ABD$ имаме, че $h/l = \cos\alpha$ **(0.5 т.)** или за ускорението получаваме $a = g \cos\alpha$. **(0.5 т.)**

**Решение 3.2.** Времето $t$ може да определим като използваме закона за пътя $l = at^2/2$, $t = \sqrt{2l/a} = \sqrt{2l/(g \cos\alpha)}$. **(0.5 т.)** $\Delta ABC$ е правоъгълен, тъй като $AC$ е диаметър на описаната около триъгълника окръжност, **(0.5 т.)** тогава $l / \cos\alpha = 2R$. **(0.5 т.)** Заместваме последното равенство в израза за времето и получаваме $t = \sqrt{4R/g}$. **(0.5 т.)** Полученият отговор не зависи от ъгъла $\alpha$, който беше избран произволно, тогава времето за изминаване на хордата $AB$ винаги ще е едно и също, без значение от ъгъла $\alpha$. **(0.5 т.)**

**Решение 3.3.** Средната скорост е отношението на изминатия път и времето за което е изминат, в случая $v_{ср} = l/t$. **(0.5 т.)** Тъй като $t = const$, то $v_{ср}$ ще е максимално когато $l$ е максимално – $l_{max} = 2R$ при $\alpha_v = 0^\circ$ **(0.5 т.)** или $v_{ср}^{max} = 2R/t = 2R/\sqrt{4R/g} = \sqrt{gR}$. **(0.5 т.)**

$^{(1)}$Една от двете точки се дава за правилно нарисувана графика с означени точки и оси.