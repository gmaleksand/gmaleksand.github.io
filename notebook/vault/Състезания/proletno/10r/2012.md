**Задача 1. Отражения в призма.**

**а)** Ъгълът на падане върху задната стена за първото отражение е $\alpha$ \[0.5 т.\], ъгълът на падане върху предната стена за второто отражение е $2\alpha$ \[0.5 т.\], ..., ъгълът на падане върху задната стена за деветото отражение е $9\alpha$ \[1 т.\]. Тъй като нормалата на задната стена сключва ъгъл $\alpha_C$ с хоризонталата, то след деветото отражение отразения лъч ще е вертикален, ако $9\alpha + \alpha = 90^\circ$, следователно $\alpha = 9^\circ$. \[3 т.\]

**б)** За да има пълно вътрешно отражение ъгълът на падане $\varphi \ge \varphi_{\text{пво}}$ \[0.5 т.\], или $\sin \varphi \ge \sin \varphi_{\text{пво}} = \frac{1}{n} = \frac{2}{3}$. \[1 т.\] Следователно $\varphi \ge 41.8^\circ$. Това означава, че $4\alpha < \varphi_{\text{пво}} < 5\alpha$ \[0.5 т.\]. Следователно първите 4 отражения не са пълни, а следващите 5 – пълни. \[1 т.\]

**в)** Тъй като лъчите последователно се отразяват от задната и предната стена, то два лъча ще излизат от задната стена (от местата на първото и третото отражение) и два лъча ще излизат от предната стена (от местата на второто и четвъртото отражение) \[2 т.\]

**Задача 2. Махало в кондензатор.**

**а)** При отклонение на малък ъгъл $\alpha$ връщащата сила е $F = -qE \sin \alpha$, където $E = \frac{U}{d}$ е интензитета на електричното поле между плочите на кондензатора.
Отклонението от равновесие може да се изрази като $x = l \sin \alpha$ (виж Фиг.3). От общия вид на квазиеластичната сила $F = -kx$ определяме коефициента $k = \frac{qU}{ld}$. За периода на малки трептения около равновесното положение получаваме $T = 2\pi \sqrt{\frac{m}{k}} = 2\pi \sqrt{\frac{mdl}{qU}}$ \[4 т.\].

**б)** Тъй като кондензаторът е разкачен от източника на напрежение, при промяна на разстоянието между плочите му се мени напрежението между клемите на кондензатора, а натрупаният върху него заряд $Q$ се запазва \[1 т.\]. Нека $C = \frac{\varepsilon_0 S}{d}$ е капацитетът на кондензатора, където $S$ е площта на плочите му, а $\varepsilon_0$ - диелектричната проницаемост на вакуума. Следователно $U = \frac{Q}{C} = \frac{Qd}{\varepsilon_0 S}$ и за периодът получаваме $T = 2\pi \sqrt{\frac{mdl\varepsilon_0 S}{qQd}} = 2\pi \sqrt{\frac{ml\varepsilon_0 S}{qQ}}$, което показва че той не зависи от $d$ и няма да се промени в този случай \[3 т.\].

**в)** При постоянно свързан кондензатор към батерията, напрежението върху него остава постоянно. Като отчетем, че $T = 2\pi \sqrt{\frac{mdl}{qU}}$, при двойно увеличение на $d$ той ще се увеличи $\sqrt{2}$ пъти \[2 т.\].

**Задача 3. Лидар**

**а)** До момента на отразяването си от обекта светлинният импулс се е движил време:

$t_1 = \frac{t}{2}$ \[1 т\]

и се е върнал до приемника за същото време. Следователно в момента на отразяване на импулса обектът се е намирал на разстояние:

$L_1 = \frac{ct}{2}$. \[1 т\]

Докато отразеният сигнал достигне приемника, обектът изминава разстояние:

$s = \frac{vt}{2}$. \[1 т\]

Следователно, в момента на приемане на сигнала обектът се намира на разстояние:

$L = L_1 - s = \frac{(c - v)t}{2}$. \[1 т\]

**б)** Избираме като начален ($t = 0$) момента на излъчване на първия импулс. В момента $t_1$ на приемане на първия импулс обектът се намира на разстояние:

$L_1 = \frac{(c - v)t_1}{2}$. \[1 т\]

Ако втория импулс е приет в момента $t_2$, реалното му време на движение е $t_2 - \Delta t_0$, защото е излъчен с време $\Delta t_0$ по-късно. Следователно в момента на приемане на втория импулс обектът се намира на разстояние:

$L_2 = \frac{(c - v)(t_2 - \Delta t_0)}{2}$. \[1 т\]

От друга страна, преместването на обекта за интервала $\Delta t = t_2 - t_1$ е:

$s = L_1 - L_2 = v\Delta t$. \[1 т\]

Така получаваме уравнението:

$v\Delta t = \frac{(c - v)(\Delta t - \Delta t_0)}{2}$,

от което определяме:

$\Delta t = \frac{(c - v)}{(c + v)} \Delta t_0$. \[1 т\]

**в)** От получения в т. б резултат намираме скоростта на космическия кораб:

$v = c \frac{(\Delta t_0 - \Delta t)}{(\Delta t_0 + \Delta t)} = \frac{c}{9}$. \[0.5 т\]

В момента на приемане на първия отразен импулс корабът се намира на разстояние:

$L = \frac{(c - v)t}{2} = \frac{4}{9} ct$ \[0.5 т\]

от Земята и ще я достигне след време:

$t_1 = \frac{L}{v} = 4t = 20 \text{ min}$. \[1 т\]