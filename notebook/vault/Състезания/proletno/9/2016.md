[[Състезания/proletno/9/2015|◂ 2015]] | [[Състезания/proletno/9r/2016|решения]] | [[Състезания/proletno/9/2017| 2017 ▸]]

Задача 1. Електрически вериги

 Част А: Заряд на кондензатор. На фиг.1 е показана електрическа верига, в която
кондензаторите 1 и 2 имат капацитети съответно C1 = 2C и C2 = 3C . Напрежението на
източника е U , а съпротивленията на резисторите 1 и 2 удовлетворяват равенството
R1 = 2R2 . Намерете заряда q на кондензатора, включен между точките М и N, при
условие, че във веригата се е установил постоянен ток.

 Фиг. 1

Част Б: Потенциометър. Регулирането на напрежението между краищата на
резистор със съпротивление 2 R става чрез потенциометър със съпротивление R (фиг. 2).
В началото резисторът е свързан към половината съпротивление на потенциометъра. Към
каква част Rx от съпротивлението на потенциометъра трябва да се свърже резисторът, за
да нарасне напрежението му един път и половина? Начертайте схемата на електрическата
верига във всеки един от случаите.

Фиг. 2

Задача 2. Потопено тяло

Дървено кълбо се намира в съд с вода, като половината от него е потопено във водата и то
се допира до дъното на съда. Натискът на кълбото върху дъното на съда е F = 6 N ,
теглото на кълбото във въздух е P = 16 N , а плътността на водата е $\rho_0$ = 1.103 kg/m 3 .

а) Намерете плътността $\rho$ на дървото, от което е направено кълбото.

б) Какъв допълнителен обем $\Delta$V от кълбото трябва да се потопи чрез наливане на
минимално количество вода в съда, за да се анулира натискът на кълбото върху дъното на
съда. Приемете земното ускорение g $\approx$ 10 m/s 2 .

Задача 3. Топлина

Част А: Смес от лед с маса m = 2,1 kg и неизвестно количество вода се намират в
топлинно равновесие в топлинноизолиран съд. След започване на нагряване на сместа
температурата й остава постоянна в продължение на време t1 = 11 min , а след това за
време t 2 = 6 min тя се повишава с $\Delta$T = 30 K . Определете масата M на сместа, ако
количеството топлина, получавано от сместа за единица време, е постоянно.
Специфичната топлина на топене на леда е $\lambda$ = 330 kJ/kg , а специфичният топлинен
капацитет на водата е c = 4,2 kJ/kg.K . Топлинният капацитет на съда е пренебрежим.

 Част Б: Лек автомобил се движи с постоянна скорост. Разходът на гориво при тази
скорост е V = 8 l бензин за изминато разстояние s = 100 km . Намерете силата на
съпротивление f (съпротивление на въздуха, съпротивление поради триенето в осите на
автомобила, както и деформацията на гумите) при движението на автомобила. КПД на
двигателя на автомобила е $\eta$ = 30% , специфичната топлина на изгаряне на горивото е
q = 4,6.107 J/kg , а плътността на бензина е $\rho$ = 700 kg/m 3 .
