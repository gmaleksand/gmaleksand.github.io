Задача 1. Електрическа схема
Дванадесет съпротивления с големина R, един кондензатор с
капацитет С и три ключа, k1, k2, k3, са свързани с проводници в куб,
както е показано на фигурата. Точките на свързване на
проводниците са отбелязани с черни кръгчета, като електрически
контакт има единствено в тези точки. Между точките А и В е
приложено постоянно напрежение с големина U. Намерете:
а) съпротивлението между точки А и В при затворени k1 и k2 и
отворен k3 \[3т\];
б) заряда, до който се зарежда кондензаторът, след затваряне на
ключовете k1, k2, k3 \[3т\];
в) съпротивлението между точки А и В при отворени k1, k2 и k3 \[4т\].

 Фиг. 1
Задача 2. Механика



 Фиг. 2 а Фиг. 2 б Фиг. 2 в
Две малки тела с маса m са поставени върху голямо тяло с маса М, което е с форма на правоъгълен
триъгълник с ъгъл $\alpha$ = 30о . Телата са свързани с неразтеглива нишка, която е захваната за макара,
задвижвана от електродвигател. Приемете, че повърхностите са идеално гладки (липсва сила на
триене) и че голямото тяло e фиксирано за долната повърхност.
а) Нека приложената сила от страна на двигателя да е такава, че телата се движат с постоянна скорост
v в посока, указана на фиг. 2 а. Намерете мощността на двигателя. Намерете тока, който консумира
двигателят, работещ под напрежение U. \[4т\]
б) Премахваме едното тяло (фиг. 2 б). Намерете мощността на двигателя, такава че малкото тяло се
изкачва по голямото с ускорение g. В началния момент тялото е в покой. (виж упътването) \[4т\]
в) Отново имаме едно тяло (фиг. 2 в). Сега вместо електродвигател, към макарата е прикрепено
динамо, което зарежда кондензатор с капацитет С. В началния момент тялото е в покой, след което то
започва да се спуска по наклонената повърхност. След известно време тялото се е спуснало с
височина Н и е придобило скорост v. Намерете заряда на кондензатора. Приемете, че няма загуба на
енергия в системата. \[2т\]
Забележка: а) и б): Приемете, че цялата електрическа енергия се трансформира в механична работа,
т.е. КПД на двигателя е 1.
в): Динамото е уред, който превръща механичното въртене в постоянен електричен ток.

Упътване: а) и б): Мощността Р може да се дефинира като разликата в енергиите в два безкрайно
близки момента от време t1 и t2, разделенa на времевия интервал, P = ( E (t2 ) - E (t1 )) / (t2 - t1 ) .
в): Енергията на зареден кондензатор e W = CU 2 / 2 , където C е капацитетът, а U е напрежението.
Задача 3. Кондензатори



 Фиг. 3 а Фиг. 3 б

а) Плосък кондензатор се състои от две пластини с площи S, поставени на разстояние d една от друга.
Пластините се зареждат с еднакви по големина, но разноименни заряди, така че в пространството
между тях се създава електрично поле E. Намерете електричната енергия на кондензатора. Намерете
плътността на енергията (енергията за единица обем), като имате предвид, че енергията е поместена
изцяло в обема на кондензатора. \[2.5т\]
б) Нека разгледаме два кондензатора с капацитети C1 = 1 $\mu$F и C2 = 2 $\mu$F, които зареждаме съответно
до напрежения U1 = 1 V и U2 = 0.25 V. В даден момент кондензаторите се свързват, както е показано
на фиг. 3 а и на фиг. 3 б. Намерете заряда и напрежението на всеки един кондензатор след
свързването им за всеки един от двата случая. \[4т\]
в) Намерете енергията, която ще се загуби в процеса на свързване за двата случая, изобразени на фиг.
3 а и на фиг. 3 б. При какво условие свързването на кондензаторите няма да промени енергията на
системата за случая от фиг. 3 а? \[3.5т\]
