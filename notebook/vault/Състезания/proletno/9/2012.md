[[Състезания/proletno/9/2011|◂ 2011]] | [[Състезания/proletno/9r/2012|решения]] | [[Състезания/proletno/9/2013| 2013 ▸]]

**Задача 1.** На схемата, показана на фиг.1, се подава напрежение от източник, като първия път точката $A$ се свързва към положителния полюс на източника, а при втория път - точката $B$. Диодът в схемата да се разглежда като идеален и $R_1 = 3r,R_2 = 2r$.

**а)** Начертайте еквивалетните схеми при двата начина на свързване.**(2 т.)**

**б)** Намерете отношението $\displaystyle \frac{P_1}{P_2}$, където $P_1$ е мощността на консуматорите във веригата при първия начин на свързване, а $P_2$ - при втория. **(3 т.)**

**в)** На колко е равен токът $I_0$, който протича през идеалния диод, ако $U = 12\ \mathrm{V}$, $r = 10\ \Omega$. **(5 т.)**


**Задача 2.** Две метални заредени топчета всяко с маса _m_ и електричен заряд _q_ са нанизани на дълга хоризонтална изолирана спица и са свързани чрез нишка с дължина $l$. Нишката се прегаря и топчетата започват да се движат с триене по спицата.

**а)** Опишете качествено (без формули) движението на топчетата. **(****4** **т.)**

**б)** Намерете максималната скорост, която достигат топчетата, ако коефициентът на триене при движението на топчетата е $\mu$, земното ускорение - $g$, а константата в закона на Кулон е $k$. **(****6** **т.)**

**Задача 3.** Във вертикален затворен цилиндър има две еднакви тежки бутала, които се движат без триене. Частите на съда 1, 2 и 3, които са разделени от буталата, съдържат по еднакво количество газ, който може да се разглежда като идеален (фиг.2). При температура $T$, еднаква за всички части на съда, отношението на обемите е $V_1:V_2:V_3 = 5:3:1$. Когато температурата на всички газове в цилиндъра се промени на $T'$, новото отношение на обемите е $V_1':V_2':V_3' = x:2:1$. Определете стойността на $x$. **(****10** **т.)**