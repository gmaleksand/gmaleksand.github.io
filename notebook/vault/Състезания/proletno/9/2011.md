[[Състезания/proletno/9/2010|◂ 2010]] | [[Състезания/proletno/9r/2011|решения]] | [[Състезания/proletno/9/2012| 2012 ▸]]

Ето пълния текст от предоставения документ:

**Задача 1.** Заградете с кръгче верния отговор. Всеки верен отговор се оценява с 1 точка.

1. Камък е хвърлен вертикално нагоре с начална скорост $v_0$ и достига максимална височина $h$. Колко е скоростта на камъка, когато се намира на височина $\frac{1}{2}h$? Съпротивлението на въздуха се пренебрегва.
   а) $\frac{1}{2}v_0$  б) $\frac{1}{4}v_0$  в) $\frac{\sqrt{2}}{3}v_0$  г) $\frac{\sqrt{2}}{2}v_0$

2. Топче пада от голяма височина и преди да се удари в пода вече е достигнало постоянна скорост $v$. След удара топчето отскача нагоре със същата скорост $v$. Колко е ускорението на топчето непосредствено след удара? Земното ускорение е $g$.
   а) нула  б) $g/2$  в) $g$  г) $2g$

3. В чаша с вода плава коркова тапа. Върху тапата е закрепено оловно топче. Как ще се измени нивото на водата в чашата, ако топчето падне на дъното на чашата?
   а) няма да се измени
   б) ще се повиши
   в) ще се понижи
   г) отговорът зависи от обемите на двете тела

4. На $pT$-диаграмата са показани процеси с идеален газ. При кой от тях газът не извършва работа?
   а) $1 \to 2$
   б) $1 \to 3$
   в) $1 \to 4$
   г) $1 \to 5$

5. Топлинна машина с КПД $25\%$ за един работен цикъл извършва $50\text{ J}$ работа. Определете количеството топлина, което машината отдава за един цикъл на околната среда (на охладителя).
   а) $150\text{ J}$  б) $75\text{ J}$  в) $50\text{ J}$  г) $25\text{ J}$

6. На $pV$-диаграмата е представен процес, който се извършва с дадено количество идеален газ. Определете изменението $\Delta U$ на вътрешната енергия на газа при този процес, ако по време на процеса газът получава от околната среда количество топлина $Q = 36\text{ J}$.
   а) $12\text{ J}$  б) $15\text{ J}$  в) $24\text{ J}$  г) $48\text{ J}$

7. В течен азот е потопен електрически нагревател с мощност $200\text{ W}$. За колко време нагревателят ще изпари $100\text{ g}$ азот? Специфичната топлина на изпарение на азота е $2 \cdot 10^5\text{ J/kg}$.
   а) $10\text{ s}$  б) $100\text{ s}$  в) $400\text{ s}$  г) $1000\text{ s}$

8. Изразете единицата за капацитет на кондензатор (F) чрез основните единици в SI.
   а) $\frac{\text{A}^2 \cdot \text{s}^4}{\text{kg} \cdot \text{m}^2}$  б) $\frac{\text{A} \cdot \text{s}^4}{\text{kg}^2 \cdot \text{m}^2}$  в) $\frac{\text{A} \cdot \text{s}^2}{\text{kg} \cdot \text{m}^2}$  г) $\frac{\text{A}^2 \cdot \text{s}^4}{\text{kg}^2 \cdot \text{m}^2}$

9. Когато ключът К е отворен, амперметърът измерва ток $I$. При затворен ключ токът през амперметъра е $0,7I$. Колко е вътрешното съпротивление $r$ на батерията? Съпротивлението на амперметъра се пренебрегва.
   а) $1,5\ \Omega$  б) $1\ \Omega$  в) $0,5\ \Omega$  г) $2\ \Omega$

10. На схемата е показана част от електрическа верига. Амперметърът измерва постоянен ток $0,25\text{ А}$. Колко е зарядът на кондензатора?
    а) $0,2\ \mu\text{C}$  б) $20\ \mu\text{C}$  в) $200\ \mu\text{C}$  г) $400\ \mu\text{C}$

**Задача 2. Електронен ключ.**

Три резистора със съпротивления $R = 2\ \Omega$, $r = 6\ \Omega$ и $R_x$ са свързани, както е показано на схемите. Между точките 1 и 2 се подава постоянно напрежение $U$. Успоредно на резистора със съпротивление $r$ е свързан електронен ключ D – полупроводников диод, който пропуска ток само в една посока (означена е със стрелка на схемите). В този случай съпротивлението на диода е пренебрежимо малко.

а) При коя от двете полярности на приложеното напрежение електронният ключ е отворен, а при коя – затворен? Проследете (качествено) пътя на тока в двете вериги. (2 точки)

б) Запишете формули за токовете $I_\text{I}$ и $I_\text{II}$ в двете вериги (при различна полярност на приложеното напрежение $U$). (1 точка)

в) При каква стойност на неизвестното съпротивление $R_x$ токът в едната верига е с $20\%$ по-голям от тока в другата верига? (2 точки)

г) При каква стойност на съпротивлението $R_x$ общата мощност (сумата от мощностите) на тока през резисторите със съпротивления $R$ и $r$ не зависи от полярността на приложеното между точките 1 и 2 напрежение? (5 точки)

**Задача 3. Електростатично поле.**

**Част 1.** Положителен точков заряд $Q$ създава електростатично поле.

а) Направете чертеж, на който представете четири силови линии на това поле и две еквипотенциални повърхности. (1 точка)

б) Нека точка $A$ да е разположена на разстояние $r$ от точковия заряд, а точка $B$ – на разстояние $2r$ от заряда. Определете работата на електричните сили за пренасяне на положителен пробен заряд $q_0$ от точка $A$ в точка $B$. (2 точки)

**Част 2.** Тънък пръстен с радиус $R$ е зареден с положителен заряд $Q$. Пръстенът е закрепен неподвижно. В центъра му е поставена прашинка с маса $m$ и положителен заряд $q_0$. В началния момент частицата е в покой. Това равновесие обаче е неустойчиво и прашинката започва да се отдалечава от пръстена.

а) Определете скоростта $v$ на прашинката, когато тя се отдалечи на много голямо разстояние от пръстена. (3 точки)

б) Пресметнете числената стойност на скоростта $v$ на прашинката, ако $R = 1\text{ cm}$, $Q = 0,5\ \mu\text{C}$, $q_0 = 2\text{ pC}$ и $m = 0,2\text{ mg}$. (0,5 точки)

Опитът се извършва във вакуум. Силата на тежестта не се отчита.

**Част 3.** Положителен точков заряд $Q$ се доближава на разстояние $r = 3R$ от центъра на метално кълбо с радиус $R$, което е свързано със земята чрез дълъг, тънък проводник. Потенциалът на земната повърхност се приема за нула.

а) Как се разпределя индуцираният върху кълбото електричен заряд $q$? Обосновете отговора си. (1,5 точки)

б) Определете знака и големината на заряд $q$ на кълбото. (2 точки)

**Два джокера към задача 3**
1. Потенциал на електростатичното поле на точков заряд: $\phi = \frac{kq}{r}$, където $k = 9 \cdot 10^9\text{ V}\cdot\text{m/C}$.
2. Съгласно принципа на суперпозицията потенциалът във всяка точка от повърхността и от обема на кълбото е сума от потенциалите на полетата на точковия заряд $Q$ и на индуцирания върху кълбото заряд $q$. (Влиянието на зарядите от земната повърхност и съединителния проводник се пренебрегва.)