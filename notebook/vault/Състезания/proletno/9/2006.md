Задача 1.

Две топлинни машини на Карно използват един и същ охладител при температура Tc = 20 C, на който отдават топлината си, и получават едно и също количество топлина от нагревателите си Q = 1450 J. Работата, която извършват машините се използва за теглене на тяло с маса 125 kg по хоризонтална равнина без триене. Първият двигател ускорява тялото от покой до скорост 2 m/s, а вторият – до скорост 3 m/s. Определете температурите на нагревателите на всяка една машина.


Задача 2.

В електрическата схема, представена на Фигура 1, източниците на ЕДН са с големини E1 = 3 V и E2 = 6 V и вътрешни съпротивления r1 = 1 Ω и r2 = 2 Ω. Товарното съпротивление е с големина R = 10 Ω, а капацитетите на кондензаторите са съответно C1 = 10 μF и C2 = 20 μF.

а) определете падовете на напреженията върху всеки един кондензатор.

б) определете мощността на енергията, която се разсейва от всяко едно от съпротивленията

в) определете енергията, запасена във всеки един от кондензаторите

Задача 3.

Ръбовете на куба с дължина a = 10 cm, представен на Фигура 2, са направени от един и същ проводник. През куба тече ток с големина I = 5 A, както е показано на фигурата (токът влиза през един от върховете и излиза през диаметрално противоположния) Кубът е поставен в хомогенно магнитно поле с големина B = 0,1 T , което е ориентирано по посока на един от ръбовете на куба. Намерете големините на силите, които действат на куба по посока на всеки един от ръбовете на куба (т.е. по полето и перпендикулярно на него).