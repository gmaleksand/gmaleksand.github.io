Задача 1. Куршум - 10 точки
 Оловен куршум с маса m = 2 g се забива в неподвижен леден блок с температура
T = 0 $^\circ$C и преминава през него, стопявайки част от леда. Началната скорост на
куршума е v0 = 320 m/s, а крайната - v1 = 280 m/s.
 а) Пресметнете промяната на кинетичната енергия на куршума при
преминаването му през леда. (2 точки)
 б) Пресметнете колко грама лед се е разтопил, приемайки, че блокът остава
неподвижен след преминаването на куршума. Специфичната топлина на топене на леда
е $\lambda$л = 330 kJ/kg. (2 точки)
 в) Куршумът продължава да се движи към стена като температурата T му е
неизвестна. Куршумът се забива в стената, разтопява се напълно и крайната му
температура е равна на температурата на топене на оловото TPb. Пресметнете
неизвестната температура T на летящия куршум, приемайки, че 80% от кинетичната му
енергия допринасят за нагряването и разтопяването му. Температурата на топене на
оловото е TPb = 327 $^\circ$C, специфичната му топлина на топене - $\lambda$Pb = 25,2 kJ/kg, а
специфичният му топлинен капациет - cPb = 130 J/kg.K. (4 точки)
 г) Каква част от куршума ще се разтопи при същите условия както в подточка в),
ако масата му е двойно по-голяма? (2 точки)

 Задача 2. Електрическа верига - 10 точки

 R2 = 90 $\Omega$


 R1 = 180 $\Omega$
 R3 = 30 $\Omega$
 54 V

 R4 = 90 $\Omega$
 Фиг. 1.

 Амперметърът на фиг. 1. е идеален. Вътрешното съпротивление на източника се
пренебрегва. При отворен ключ определете:
 а) еквивалентното съпротивление между точките A и B; (2 точки)
 б) напрежението UAB между точките A и B; (2 точки)
 в) тока I1 през амперметъра. (1 точка)
 При затворен ключ определете:
 г) напрежението върху резистора R2. Влияе ли този резистор на напреженията и
токовете през останалите резистори? (2 точки)
 д) тока I2 през амперметъра. (3 точки)
 Задача 3. Електрони в електростатично поле - 10 точки




 Фиг. 2.



 Електрони, излизащи от центъра на източник H, навлизат в еднородно
електростатично поле по оста x между H и метална плоча P, свързана с източник на
напрежение, както е показано на фиг. 2. Началната им скорост е пренебрежима.
 а) Начертайте две силови линии на полето между източника H и плочата P.
Какво е движението на електроните в тази област? (1 точка)
 б) Каква е големината на ускорението a1 на електроните между точка H и точка
P, ако напрежението между тях е U1 = 1,0 kV, а разстоянието е d1 = 5,0 cm? (1 точка)
 в) За колко време електроните изминават разстоянието между точка H и
точка P? (1 точка)
 През отвор в плочата P електроните навлизат в еднородното електростатично
поле между плочите P и Q.
 г) Каква е големината на ускорението a2 на електроните между плоча P и плоча
Q, ако напрежението между тях е U2 = 1,2 kV, а разстоянието е d2 = 8,0 cm? (1 точка)
 д) На какво разстояние от точка P се отдалечават електроните? (2 точки)
 е) Начертайте количествени графики на зависимостта между времето и общия
изминат път и между скоростта и времето на електроните от момента на навлизането
им в електростатичното поле между H и P до момента на спирането им. (3 точки)
 ж) Какво може да бъде максималното напрежение между точките H и P, така че
електроните да не попадат на плочата Q? (1 точка)

 Полезни физични константи

 Маса на електрона: me = 9,1.10-31 kg
 Заряд на електрона: e = -1,6.10-19 C


 Успешно представяне!
