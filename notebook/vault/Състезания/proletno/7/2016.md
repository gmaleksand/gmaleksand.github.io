[[Състезания/proletno/7/2015|◂ 2015]] | [[Състезания/proletno/7r/2016|решения]] | [[Състезания/proletno/7/2017| 2017 ▸]]

Задача 1. "Черни кутии" с електрически схеми.

Целта на някои задачи по физика е да разберем какво има в някаква "черна кутия"
(кутия с неизвестно съдържание), като за да решим задачата, трябва да направим
някакви наблюдения или измервания. В задачите за електрически черни кутии трябва
да разберем вида, броя, разположението и стойностите на конкретни елементи на
електрически схеми. Тук ще разгледаме задача за "черна кутия", съдържаща 3
резистора.

а) На Фиг. 1а е показана черна кутия, от която излизат три проводника - А, B, и
C. Знаем, че вътре в нея има 3 резистора, свързани по начина, показан на фигурата
(който се нарича "триъгълник"). Техните електрични съпротивления са съответно rAB =
20 $\Omega$, rBC = 30 $\Omega$ и rCA = 50 $\Omega$. Какво електрично съпротивление бихме измерили с
омметър между всяка една двойка проводници, т.е. RAB = ?, RBC = ?, RCA = ? \[3 т.\]
 C C

 rCA rC
 rBC

 rA rB

 A B A B
 rAB

 Фиг. 1а Фиг. 1б

б) На Фиг. 1б е показана друга черна кутия, от която също излизат три
проводника - А, B, и C. Знаем, че вътре в нея има 3 резистора, свързани по начина,
показан на фигурата (който се нарича "звезда"). Измерили сме с омметър електричното
съпротивление между всяка една двойка точки, съответно XAB = 16 $\Omega$, XBC = 21 $\Omega$, XCA =
25 $\Omega$. Изчислете големината на електричното съпротивление на трите резистора, rA = ?,
rB = ?, rC = ? \[4 т.\]

в) Какво съпротивление YAB бихме измерили между проводниците А и В в
схемата "триъгълник" от Фиг. 1а (и подусловие а)), ако по време на измерването дадем
"накъсо" (допълнително свържем с проводник с пренебрежимо малко, "нулево"
съпротивление) точките A и C? \[1 т.\]

г) Какво съпротивление ZAB бихме измерили между точките А и В в схемата
"звезда" от Фиг. 1б (и подусловие б)), ако по време на измерването дадем "накъсо"
(допълнително свържем с проводник с пренебрежимо малко, "нулево" съпротивление)
точките A и C? \[2 т.\]

Задача 2. Колона от слоеве течности.

Разполагате с висок стъклен цилиндър, 7 течности (наредени по азбучен ред те са веро,
вода, глицерин, кленов сироп, олио, пчелен мед и спирт за горене) и 4 малки тела
(наредени по азбучен ред те са гумено топче, парче дърво, пластмасово зарче и
стоманена гайка). Техните плътности са дадени в таблицата:

Вид течност Плътност, g/cm3 Вид тяло Плътност, g/cm3
1 веро 1,06 1 гумено топче 1,40
2 вода 1,00 2 парче дърво 0,71
3 глицерин 1,26 3 пластмасово зарче 1,17
4 кленов сироп 1,37 4 стоманена гайка 7,81
5 олио 0,92
6 пчелен мед 1,42
7 спирт за горене 0,79

Оказва се, че ако наливаме внимателно течностите една по една в подходяща
последователност в цилиндъра, те ще образуват слоеве, лежащи един над друг и дълго
време няма да се смесят една с друга.

а) Как трябва да наредим течностите (ако ги изброяваме отдолу нагоре)? \[3 т.\]

б) Ако всяка една от течностите, която наливаме, има обем 100 ml, колко ще е
масата на цялото количество течност в цилиндъра? \[3 т.\]

в) Ако пускаме внимателно четирите тела последователно в така образуваната
колона от слоеве течности, на какви места в колоната те ще останат в равновесие? \[4 т.\]

Задача 3. Движение по река. (Две независими подзадачи)

А. Първа подзадача

Разстоянието между Видин и Русе по река Дунав е 300 км. Реката влачи плаващо дърво
от Видин до Русе за 4 денонощия и 4 часа.

а) Колко е скоростта vТ на течението на реката (в km\h)? \[1 т.\]
Кораб се придвижва от Видин до Русе за 12 ч и 30 мин.

б) Колко е скоростта vK на кораба спрямо водата (в km\h)? \[3 т.\]

в) Колко време tР-В ще пътува корабът от Русе до Видин? (в h и min) \[2 т.\]

Б. Втора подзадача

г) Между два града А и Б, разстоянието l между които е неизвестно, тече река с
неизвестна скорост на течението vР. Кораб се движи спрямо водата с неизвестна
скорост vН. От град А до град Б корабът пътува време t1, a от град Б до град А корабът
пътува време t2 (t2 > t1). Намерете формула за отношението на скоростта на кораба към
скоростта на реката vН , изразено чрез времената t2 и t1. \[3 т.\]

д) Проверете формулата, получена в подусловие г), използвайки числените
резултати от първите три подусловия. \[1 т.\]
