 Задача 1. Оттук-оттам Трите части на задачата са независими!
 Част 1. Изскачаща сламка
 Когато в чаша със силно газирана напитка потопите сламка, тя рязко се
 издига нагоре. Обяснете накратко защо се случва това. Плътността на
 материала, от който е направена сламката, е приблизително равна на
 плътността на напитката. (2 т.)
 Част 2. Дебнеща змиорка
 Електрическата змиорка всъщност е вид риба, която може да произвежда електричество.
 Специален орган в опашката на рибата играе ролята на източник на напрежение, което
 предизвиква протичане на електричен ток във водата. Ако змиорката създава винаги
 едно и също напрежение, в речна или в морска вода токът ще бъде по-голям? Обосновете
 се накратко. (4 т.)
 Част 3. Стената
 вода стена
 На фиг. 1 са показани част от дълбок язовир и стената,
 която го прегражда. Обяснете накратко защо е
 необходимо язовирната стена да бъде много по-дебела
 в долната част, отколкото в горната. (4 т.)
 Фиг. 1
 Задача 2. Двете части на задачата са независими!
 Част 1. Да вярваме ли на волтметъра
 За разлика от идеалния волтметър, реалният има съпротивление RV,
 което е много голямо, но не е безкрайно голямо. Нека два резистора, R0
 U
 всеки от които със съпротивление R0, са свързани към източник на
 напрежение U, както е показано на фиг. 2.
 R0
 а) Намерете напрежението U0 върху всеки от резисторите. (1 т.) Фиг. 2
 б) Реален волтметър се свързва към един от резисторите, за да измери напрежението
 върху него. Начертайте съответната схема и запишете израз за еквивалентното
 съпротивление на свързаните волтметър и резистор, като отчетете съпротивлението на
 волтметъра RV. (1 т.)
 в) Колко пъти съпротивлението на волтметъра RV трябва да е по-голямо от
 съпротивлението R0, така че волтметърът да показва не по-малко от 90% от
 напрежението, намерено в подточка а)? (2 т.)

 Част 2. Метаморфози във верига
 I [A]

 K1 R1
K K2 R2 2,5
 K3 R3 A r

 0,6
 U Фиг. 3 3 10 15 18 U [V]

 На фиг. 3 е показана електрическа верига, която се състои от четири резистора със
 съпротивления r, R1, R2, R3, амперметър A и източник U, чието напрежение може плавно да
 се променя. За определяне на неизвестните съпротивления r, R1, R2 и R3 е направен
 следният експеримент. Докато напрежението на източника плавно се променя от 3 V до
18 V, ключът K преминава последователно през всяко от положенията K1, K2 и K3. На
графиката е показано как се изменя показанието на амперметъра при увеличаване на
напрежението U на източника. В началния момент U = 3 V и ключът е в положение K1.
а) Кое от трите съпротивления R1, R2 и R3 е най-малкото? (2 т.)
б) Намерете стойностите на съпротивленията r, R1, R2 и R3, ако е известно, че r е три пъти
по-малко от най-малкото от съпротивленията R1, R2 и R3. (2 т.)
в) В кое от всички съпротивления по време на експеримента се е отделила най-голяма
мощност? (2 т.)
Забележка: Разстоянията върху графиката са ориентировъчни. Не я използвайте за
графични решения!

Задача 3. Immobilis in mobili1
Вероятно сте забелязали, че във филмите понякога колелетата на колите и перките на
хеликоптерите изглеждат все едно са неподвижни, или се въртят в обратната посока, или
се въртят много бавно. Причината за това е, че за една секунда филмовата камера прави
определен брой кадри - моментни снимки. След това същият брой кадри се прожектира
за една секунда. Зрителят възприема това като движеща се непрекъсната видео картина.
Например, нека колело прави 24 пълни завъртания за секунда, а камерата прави 24
кадъра в секунда. На видео колелото изглежда неподвижно, тъй като на всеки кадър то
изглежда по един и същ начин. Ако колелото прави малко по-различен от 24 брой
завъртания за секунда, тогава на всеки кадър то ще заема малко по-различно положение
от това на предишния кадър. На видео това ще изглежда сякаш колелото се върти бавно
напред или назад. Тази информация ще ви помогне да решите задачата, трите части на
която са независими.
Част 1. Колело с еднакви спици
Въртящото се колело на фиг. 4 има 8 напълно еднакви (т.е. неразличими)
спици. Камера, която прави 24 кадъра в секунда, заснема колелото. Ако
колелото прави 3 завъртания за секунда, ще изглежда ли неподвижно на
видеото? Обосновете се накратко. (3 т.)
 Фиг. 4
Част 2. Колело с маркирана спица
На фиг. 5 е показано въртящо се колело с маркирана спица. Камера
прави 24 кадъра в секунда и заснема въртенето на колелото. Как ще
изглежда това въртене на видеоклипа - бавно напред (по посока на
стрелката) или бавно назад, ако колелото прави:
а) 23 пълни завъртания за една секунда; (1,5 т.)
б) 25 пълни завъртания за една секунда? (1,5 т.) Фиг. 5
Обосновете се накратко. Пресмятания не са необходими.

Част 3. Омагьосаният фонтан d
На фиг. 6 са показани капки, падащи от фонтан. Поради
съпротивлението на въздуха може да приемем, че в даден
участък капките падат надолу с постоянна скорост. Нека капките
са напълно еднакви, с много малък размер и се движат на
разстояние d = 5 cm една от друга. Видео камера, която прави 20
кадъра в секунда, заснема движението на капките. С каква най-
малка скорост v0 трябва да падат надолу капките, ако на видеото
изглеждат така, сякаш се движат със скорост v = 1 cm/s нагоре?
(4 т.)

 Фиг. 6
1
 (лат.) Неподвижен в подвижното. Игра на думи с Mobilis in Mobili (Подвижен в подвижното) - мото на
подводницата на капитан Немо от едноименния роман на Жул Верн.
