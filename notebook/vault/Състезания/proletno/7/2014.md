Задача 1. Когато към източник на напрежение се свърже консуматор 1, през него
протича ток I1 = 3 A , а когато се свърже консуматор 2 - токът през него е I 2 = 2 A .
 а) Намерете тока I ' във веригата, когато двата консуматора са свързани
успоредно и включени към същия източник на напрежение. (4 т.)
 б) На колко е равен токът I '' във веригата, когато консуматорите са свързани
последователно и са включени към източника. (6 т.)

Задача 2. Два резистора със съпротивления съответно R = 6 $\Omega$ и R1 = 4 $\Omega$ сa свързани
последователно и са включени към източник с напрежение U = 9 V . Мощността на
резистора 1, чието съпротивление е R1 , е P1 . Ако резисторът 1 се замени с резистор 2,
чието съпротивление е R2 , неговата мощност ще бъде P2 .
 а) Пресметнете мощността P1 . (4 т.)
 б) На колко е равно съпротивлението R2 , ако неговата мощност P2 съвпада с
мощността P1 ? (3 т.)
 в) Намерете общата мощност P0 на резисторите 1 и 2, когато те са свързани
успоредно, и са включени към източника с напрежение U . (3 т.)

Задача 3. А) (Рымкевич 1040) Точков светлинен източник S се намира на дъното на тънък стъклен съд,
в който е налята вода. На фиг. 1 са показани два лъча от източника на светлина, които
падат съответно в точките А и В от разделителната повърхност вода-въздух.
Начертайте и обяснете по-нататъшния ход на лъчите. (6 т.)

Б) На дъното на съд, напълнен с вода до височина h , се намира точков източник на
светлина. На повърхността на водата плава кръгъл диск, така че центърът му се намира
над източника на светлина. Чрез построение намерете най-малкия възможен радиус на
диска, при който нито един лъч от източника няма да премине през повърхността на
водата. Направете оценка за минималния радиус на диска? (4 т.)

![](Resources/Състезания/proletno/7/Resources/2014_1.png)
 Фиг. 1. Фиг. 2
