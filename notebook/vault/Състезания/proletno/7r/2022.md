**Задача 1. Физика за съобразителни**

а) Когато по жичката тече ток, тя се загрява (**1 точка**). При загряване металите се разширяват. Затова жичката се удължава и изкривява (**1 точка**).

б) Железните стружки може да бъдат отделени с магнит (**1 точка**). Останалата смес от дървени и алуминиеви стружки може да бъде изсипана във вода. Алуминиевите стружки са по-плътни от водата и потъват (**1 точка**), а дървените стружки – изплават (**1 точка**).

в) Допълнителната сила от 200 N, нужна за повдигане на товара, е силата на реакция, с която опората действа на другия край на лоста (**1 точка**), както е илюстрирано на фигурата.

(**1 точка**)

г) Щом топчето е в равновесие под водата, това означава, че при температура $4^\circ\text{C}$ плътността на топчето е равна на плътността на водата (**0,5 точки**). Когато температурата се понижи под $4^\circ\text{C}$, топчето се свива, т.е. плътността му се увеличава (**0,5 точки**). Водата обаче има специфично свойство (температурна аномалия), т.е. при охлаждане от $4^\circ\text{C}$ до $0^\circ\text{C}$ тя се разширява (**0,5 точки**). Това означава, че при понижаване на температурата плътността на водата в съда намалява и става по-малка от плътността на топчето (**0,5 точки**). Следователно топчето ще потъне (**1 точка**).

**Задача 2. Напред-назад по реката**

**Вариант 1**

а) Интервалът между пускане във водата на два ствола, изразен в часове, е:
$$t = \frac{10 \text{ min}}{60 \text{ min/h}} = \frac{1}{6} \text{ h.}$$ (**0,5 точки**)

Понеже стволовете се движат със скоростта на течението, разстоянието мeжду последователните стволове е:
$$d = ut = 0,5 \text{ km.}$$ (**0,5 точки**)

Следователно в момента, когато катерът тръгва от пристанището $B$, в реката между точките $A$ и $B$ се намират:
$$N_0 = \frac{L}{d} = \frac{30 \text{ km}}{0,5 \text{ km}} = 60$$ (**1 точка**)

дървени ствола, с всички от които катерът се разминава по време на пътуването си. Когато се движи срещу течението, скоростта на катера спрямо бреговете е:
$$v_1 = v - u = 9 \text{ km/h.}$$ (**0,5 точки**)

и той пътува от $B$ до $A$ за време:
$$t_1 = \frac{L}{v_1} = \frac{30 \text{ km}}{9 \text{ km/h}} = \frac{10}{3} \text{ h.}$$ (**0,5 точки**)

Следователно, освен с $N_0$ ствола, които вече са били в реката, катерът ще се размине с още:
$$N' = \frac{t_1}{t} = \frac{10/3 \text{ h}}{1/6 \text{ h}} = 20$$ (**1 точка**)

ствола, които ще бъдат пуснати в реката, докато катерът пътува от $B$ към $A$. Така че, по време на пътуването срещу течението катерът ще се размине общо с:
$$N_1 = N_0 + N' = 80$$ (**1 точка**)

дървени ствола.

б) Когато катерът тръгва от т. $A$ по течението, във водата между т. $A$ и т. $B$ се намират същият брой $N_0 = 60$ ствола. (**1 точка**) Катерът се движи по течението със скорост:
$$v_2 = v + u = 15 \text{ km/h}$$ (**0,5 точки**)
и стига в пристанището $B$ след време:
$$t_2 = \frac{L}{v_2} = \frac{30 \text{ km}}{15 \text{ km/h}} = 2 \text{ h.}$$ (**0,5 точки**)

От намиращите се във водата стволове за това време до пристанището ще стигнат тези, които се намират от т. $B$ на разстояние, по-малко от:
$$s = ut_2 = 3 \text{ km/h} \cdot 2 \text{ h} = 6 \text{ km,}$$ (**1 точка**)

т.е.
$$N'' = \frac{s}{d} = \frac{6 \text{ km}}{0,5 \text{ km}} = 12$$ (**1 точка**)

ствола, които катерът не може да задмине. Следователно броят стволове, които катерът ще задмине по време на връщането си, е:
$$N_2 = N_0 - N'' = 48$$ (**1 точка**)

**Вариант 2**

а) Интервалът между пускане във водата на два ствола, изразен в часове, е:

 (0,5 точки)
Понеже стволовете се движат със скоростта на течението, разстоянието мeжду
последователните стволове е:

 (0,5 точки)
Когато се движи срещу течението, скоростта на катера спрямо бреговете е:

 (0,5 точки)
и той пътува от В до А за време:

 (0,5 точки)
Спрямо водата обаче стволовете са неподвижни, а катерът се движи срещу тях със скорост
 . (1 точка) Следователно катерът ще се разминава с дървен ствол през
интервал от време:

 (1 точка)
Затова общият брой стволове, с които катерът ще се размине на отиване, е:

 (1 точка)
б) На обратния път разстоянието мeжду последователните стволове е същото, както на
идване: d = 0,5 km. (1 точка) На връщане скоростта на катера спрямо бреговете е:

 (0,5 точки)
и той пътува от В до А за време:

 (0,5 точки)
Спрямо водата обаче стволовете са неподвижни и катерът ги задминава със скорост
 . (1 точка) Следователно катерът ще задминава дървен ствол през същия
интервал от време:

 (1 точка)
както на отиване. Затова общият брой стволове, които катерът ще задмине на връщане, е:

 (1 точка)

Задача 3. Икономично осветление

а) Тъй като 1 kW = 1000 W, мощността на лампата, изразена в киловати е:

36 kW. (0,5 точки)

За един месец лампата работи общо време:
$$t = 30 \text{ дни} \cdot 5 \text{ h} = 150 \text{ h.}$$ (**0,5 точки**)

Следователно консумираната за един месец електроенергия, изразена в киловатчасове, е:
$$W_0 = P_0t = 0,036 \text{ kW} \cdot 150 \text{ h} = 5,4 \text{ kWh,}$$ (**0,5 точки**)

а цената на електроенергията, съответно:
$$5,4 \text{ kWh} \cdot 0,20 \text{ лв./kWh} = 1,08 \text{ лв.}$$ (**0,5 точки**)

б) При последователно свързване напрежението на източника (електрическата мрежа) е равно на сумата от напреженията върху консуматорите. Следователно при нормална работа на лампата, напрежението върху резистора е:

$$U = U_0 - U_1 = 222 \text{ V} - 12 \text{ V} = 210 \text{ V.}$$ (**0,5 точки**)

От връзката $P = UI$, получаваме, че при нормална работа през новата лампа тече ток:
$$I = \frac{P_0}{U_1} = \frac{36 \text{ W}}{12 \text{ V}} = 3 \text{ A.}$$ (**0,5 точки**)

Същият ток тече през резистора, защото той е свързан последователно на лампата. Следователно съпротивлението на резистора трябва да бъде:
$$R = \frac{U}{I} = \frac{210 \text{ V}}{3 \text{ A}} = 70\ \Omega.$$ (**0,5 точки**)

Тъй като новата лампа има същата мощност като старата, тя ще консумира за един месец същото количество енергия $W_0 = 5,4 \text{ kWh}$. (**0,5 точки**)

Енергия обаче се консумира и в резистора - под формата на отделена топлина.
Количеството топлина, отделящо се за една секунда, т.е. мощността на резистора е:
$$P_R = UI = 210 \text{ V} \cdot 3 \text{ A} = 630 \text{ W} = 0,63 \text{ kW.}$$ (**0,5 точки**)

Следователно за един месец резисторът консумира електроенергия:
$$W_R = P_Rt = 0,63 \text{ kW} \cdot 150 \text{ h} = 94,5 \text{ kWh}$$ (**0,5 точки**)

и общата електроенергия, отделена в цялата електрическа верига е:
$$W_1 = W_0 + W_R = 99,9 \text{ kWh,}$$ (**0,5 точки**)

а цената ѝ е:
$$99,9 \text{ kWh} \cdot 0,20 \text{ лв./kWh} = 19,98 \text{ лв!}$$ (**0,5 точки**)

в) Тъй като LED лампата работи при същото напрежение U1 = 12 V, напрежението върху
резистора R остава същото, както в точка б) т.е. 210 V. Съответно през резистора R тече
същият ток I = 3 A. (0,5 точки)

През LED лампата тече ток:

$$I_{LED} = \frac{P_1}{U_1} = \frac{6 \text{ W}}{12 \text{ V}} = 0,5 \text{ A.}$$ (**0,5 точки**)

Тъй като резисторът $R_1$ е свързан успоредно на лампата, през него тече ток:
$$I_1 = I - I_{LED} = 2,5 \text{ A.}$$ (**0,5 точки**)

Напрежението върху допълнителния резистор е същото, както върху лампата U1 = 12 V.
Следователно съпротивлението на новия резистор е:

$$R_1 = \frac{U_1}{I_1} = \frac{12 \text{ V}}{2,5 \text{ A}} = 4,8\ \Omega.$$ (**0,5 точки**)

Понеже напрежението и тока през резистора $R$ не се променят при новото свързване, мощността на резистора остава същата и в него се отделя същото количество топлина, както в случаоя, описан в т. б), т.е. 94,5 kWh. (0,5 точки) Мощността на допълнително свързания резистор обаче е $U_1 I_1 = 12 \text{ V} \cdot 2,5 \text{ A} = 30 \text{ W}$. Следователно общата мощност на LED лампата и на допълнителния резистор е 36 W, точно колкото на лампата с нажежаема жичка от т. б). (0,5 точки) Това означава, че като цяло при новия вид свързване за един
месец ще се консумира същото общо количество енергия 99,9 kWh, т.е. енергията няма да
бъде спестена. (1 точка)
