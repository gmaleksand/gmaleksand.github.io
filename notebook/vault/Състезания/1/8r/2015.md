ЗАДАЧА 1.

а) По определение средната скорост е $v_{cp} = s/t$ [0,5 т.], където $s$ е изминатото разстояние за време $t$. За колоездача $A$ имаме

$v_{cpA} = \frac{s}{t_{1A} + t_{2A}}, \qquad [1 \text{ т.}]$

където $t_{1A} = s/2v_{1A}$ [0,5 т.], а $t_{2A} = s/2v_{2A}$ [0,5 т.]. След заместване в горната формула за средната скорост на колоездач $A$ получаваме

$v_{cpA} = \frac{s}{s + \frac{s}{2v_{1A}} + \frac{s}{2v_{2A}}} = \frac{2v_{1A}v_{2A}}{v_{1A} + v_{2A}} = 12,48 \text{ м/с.} \qquad [1 \text{ т.}]$

Аналогично за колоездач $B$ имаме

$v_{cpB} = \frac{s_1 + s_2}{t_B}, \qquad [1 \text{ т.}]$

където $s_1 = v_{1B}(t_B/2)$ [0,5 т.], а $s_2 = v_{2B}(t_B/2)$ [0,5 т.]. След заместване за средната скорост на колоездач $B$ получаваме

$v_{cpB} = \frac{v_{1B}(t_B/2) + v_{2B}(t_B/2)}{t_B} = \frac{v_{1B} + v_{2B}}{2} = 12,5 \text{ м/с.} \qquad [1 \text{ т.}]$

б) Времето на движение на всеки колоездач може да бъде намерено чрез средната му скорост – $t = s/v_{cp}$. Тъй като средната скорост на колоездач $B$ е по-голяма от тази на колоездач $A$, той ще финишира пръв [0,5 т.]. Колоездачът $B$ ще изпревари колоездача $A$ с време

$\Delta t = \frac{s}{v_{cpA}} - \frac{s}{v_{cpB}} = s \frac{v_{cpB} - v_{cpA}}{v_{cpA}v_{cpB}} \approx 0,38 \text{ с.} \qquad [1 \text{ т.}]$

в) В момента на финиширането на колоездач $B$ той е изминал разстояние $s$ [0,5 т.], а колоездач $A$ – разстояние $s_A = v_{cpA}t_B = v_{cpA}s/v_{cpB}$ [0,5 т.]. Тогава разстоянието между тях ще бъде

$\Delta s = s - s_A = s \left( 1 - \frac{v_{cpA}}{v_{cpB}} \right) = s \frac{v_{cpB} - v_{cpA}}{v_{cpB}} = 4,8 \text{ м} \qquad [1 \text{ т.}]$

т.е. колоездач $B$ е изпреварил колоездач $A$ с 4,8 м.

ЗАДАЧА 2.

а) Движението на катапулта вертикално нагоре е равнозакъснително [0,5 т.]. При достигане на максималната височина скоростта е

$v = v_0 - gt_1 = 0$, \[1 т.]

откъдето следва

$t_1 = \frac{v_0}{g} = 5 \text{ s.}$ \[1 т.]

б) При движението нагоре катапулта се издига на височина $h_1$ над първоначалната, която се определя с формулата

$h_1 = \frac{v_0^2}{2g} = 125 \text{ m.}$ \[1 т.]

Следователно височината над земната повърхност, на която пилотът се отделя от седалката, е

$H = h_0 + h_1 = 2125 \text{ m.}$ \[1 т.]

в) Времето на полета от момента на катапултиране до разтварянето на парашута е

$t = t_1 + t_2$, \[1 т.]

където $t_2$ е времето на свободно падане до отваряне на парашута. Пилотът изминава разстояние $\Delta h = H - h = 625 \text{ m}$ [0,5 т.]. Тъй като

$\Delta h = \frac{gt_2^2}{2}$, \[1 т.]

намираме

$t_2 = \sqrt{\frac{2\Delta h}{g}} \approx 11,2 \text{ s.}$ \[1 т.]

Тогава получаваме $t \approx 16,2 \text{ s.}$

$[0,5 \text{ т.}]$

г) До разтваряне на парашута пилотът пада свободно в продължение на време $t_2 [0,5 \text{ т.}]$. Следователно, достигнатата от пилота скорост в момента на отваряне на парашута е

$v = gt_2 \approx 112 \text{ m/s.}$ \[1 т.]

ЗАДАЧА 3.

а) За правилен чертеж [1 т.]. Силата на тежестта, действаща на Малкия принц, е

$G = mg = 350 \text{ N.}$ \[2 т.]

б) За правилен чертеж [1 т.]. Съгласно първият принцип на динамиката, едно тяло се движи праволинейно и равномерно, когато действащите му сили се уравновесяват [1 т.]. Тъй като Малкият принц се движи праволинейно и равномерно, следователно

$F_c = G = 350 \text{ N.}$ \[1 т.]

в) За правилен чертеж [1 т.]. Съгласно втория принцип на динамиката

$N - G = ma. \qquad [1 т.]$

Тъй като $G = mg$, то $N = m(a + g)$. \[0,5 т.]

От третия принцип на динамиката следва, че теглото на малкия принц е \[1 т.]

$P = N = m(a + g), \quad [1 т.]$

$P = 406 \, \text{N}. \quad [0,5 т.]$