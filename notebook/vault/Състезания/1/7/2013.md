ЗАДАЧА 1. - 10 точки
На фигурата е показана част от електрическа верига. Надписът върху резистора е изтрит. За
да се определи съпротивлението му, към него са включени правилно два измервателни уреда
1 и 2. Скалите и на двата уреда са разграфени в основните мерни единици.

а) Кой от двата уреда е амперметър?

б) Кой от двата уреда е волтметър?

в) Как е свързан амперметъра към резистора?

г) Как е свързан волтметъра към резистора?

д) Колко е токът през резистора?

е) Колко е напрежението върху резистора?

ж) Колко е съпротивлението на резистора?

ЗАДАЧА 2. - 10 точки

Иван разполага с лампичка с постоянно съпротивление (изменението на съпротивлението на лампичката при нагряване не се отчита), електроизмервателни уреди за измерване на ток и напрежение и източник на напрежение.

а) Начертайте схема на електрическата верига, в която правилно са свързани, лампичката, електроизмервателните уреди и източника на напрежение. Означете върху схемата полюсите на източника, посоката на тока и посоката на движение на електроните.
Източникът има превключвател, чрез който напрежението му може да се променя.
Иван подава напрежение U1 = 4,5 V към лампичката и измерва ток I1 = 3 А.

б) Определете заряда q, преминал през лампичката за време t = 1 min.

в) Намерете съпротивлението на лампичката R.
Иван плавно променя напрежението от 4,5 V до 13,5 V и измерва тока през лампичката.

г) В таблицата са нанесени някои резултати от измерванията. Попълнете празните места от таблицата в листа за отговори.


| № на опита                | 1 т. B ($U_1$; $I_1$) | 1 т. C ($U_2$; $I_2$) | 1 т. D ($U_3$; $I_3$) | 4 т. E ($U_4$; $I_4$) |
| ------------------------- | --------------------- | --------------------- | --------------------- | --------------------- |
| напрежение U, V           | 4,5                   |                       |                       | 13,5                  |
| ток I, A                  | 3                     | 4                     | 6                     | 9                     |
| съпротивление R, $\Omega$ |                       |                       |                       |                       |

д) Нанесете върху дадената декартова координатна система в листа за отговори точките B, С, D и Е с координати, съответстващи на измерените напрежения и токове. Лежат ли всички точки на една права?
Получената графика представя зависимостта на тока I от подаденото напрежение U в
зададения интервал.

ЗАДАЧА 3. - 10 точки

Биоелектричество.

Изследванията за проводимостта на живата тъкан, както и за електричните токове, които съкращават мускулните влакна, датират още от края на 17 век. Оказва се, че при подаване на постоянно напрежение U = 10 mV, токът през определено мускулно влакно се променя с времето по начин, показан на графиката - първоначално намалява и след това остава постоянен. Причина за промяната в електричния ток при постоянно напрежение са сложните процеси, протичащи в клетките, при които се променя съпротивлението на влакното.

а) Как се променя съпротивлението на мускулното влакно с времето (нараства, намалява, остава постоянно) в интервалите от t0 = 0 ms до t1 = 2 ms и от t1 = 2 ms до t2 = 3 ms?
Обосновете отговора си.
б) Намерете стойността на съпротивлението на мускулното влакно в началния момент от време t0 = 0 ms и в момента t1 = 2 ms след подаване на напрежението U = 10 mV.
в) Какъв заряд q е преминал през влакното между втората и третата милисекунда? Изразете стойността на заряда в миликулони (mC).

Забележка: Представката мили (m) означава една хилядна.