ЗАДАЧА 1. - 10 точки

 Мартин плавно променя напрежението на лампа с постоянно съпротивление и
измерва тока през нея. В таблицата са нанесени резултатите от измерванията му.

 № на
 U I
 измерването
 1. 2V 0,5 A
 2. 4V 1A
 3. 6V 1,5 A
 4. 8V 2,5 A

 а) При кой номер измерване Мартин е допуснал грешка при отчитане показанията на
уредите? Коригирайте грешката.
 б) Начертайте координатна система и нанесете точките, съответстващи на
стойностите на правилно измерените напрежения и токове. Лежат ли всички точки на една
права?
 в) Съответства ли получената графика в подточка б) на тази, изобразяваща закона на
Ом? Обосновете отговора си.
 г) Изразете с формула закона на Ом.
 д) Изчислете съпротивлението на лампата.
 е) Колко ще бъде токът през лампата при напрежение 17 V?
ЗАДАЧА 2. - 10 точки

 На фигура 1 е представена графично зависимостта на тока от напрежението за два
проводника.
 а) Кой от тях има по-голямо съпротивление? Обосновете отговора си.
 б) Ако токът, който тече през проводник №1 е 1mА, определете заряда, който
преминава през сечението на проводника за 1 минута.



 Фигура 1

ЗАДАЧА 3. - 10 точки

 Съпротивлението на електрически котлон, който работи при напрежение 220 V,
е 0,044 к$\Omega$. Разполагате с два бушона, върху които е отбелязано съответно "4000 mА" и
"10 000 mА".
 а) Превърнете посочените стойности за съпротивлението на котлона и в надписите на
двата бушона в основни мерни единици.
 б) Има ли значение кой от бушоните ще използвате за предпазване на електрическата
инсталация в дома Ви? Обосновете отговора си.

Допълнителна информация: Електрическият предпазител (разговорно бушон) е устройство,
което предпазва различни уреди и електрически вериги от претоварване и сериозни повреди.
Бушоните се включват последователно към консуматорите, така че през тях тече целият ток,
който минава през консуматора.
