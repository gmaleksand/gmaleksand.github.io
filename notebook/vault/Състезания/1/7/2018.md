ЗАДАЧА 1. - 10 точки
 Лампа с характеристики 12 V; 4,5 А е включена към акумулатор с напрежение 12 V.
 а) Пресметнете колко кулона е зарядът преминал през лампата за 1 минута. 2т.
 б) Разполагате с три еднакви батерии с напрежение 4,5 V и пет еднакви батерии с
напрежение 1,5 V. Колко най-малко на брой батерии и от кой вид ще използвате вместо
акумулатора? Как трябва да се свържат те? 3т.
 в) С какви уреди ще измерите напрежението и тока през консуматора? 1т.
 г) Начертайте схема на новата електрическа верига с батериите, като правилно
свържете уредите и лампата във веригата. Означете полюсите на батериите и посоката на
тока. 4т.

ЗАДАЧА 2. - 10 точки
 На Емо и Ваня им харесва да експериментират с електрически вериги. За един от
своите експерименти използвали два проводника с еднакви размери, но единият - от мед, а
другият - от алуминий. Те свързали всеки от проводниците в електрическа верига,
приложили напрежение в краищата му и измерили тока през него. Данните от направените
измервания внесли в таблиците по-долу:
 алуминиев проводник

 U (V) 0 0,6 1,2 2,4 4,8
 I (mА) 0 15 30 60 120

 меден проводник

 U (V) 0 0,6 1,2 2,4 4,8
 I (mA) 0 24 48 96 192

 а) Върху координатната система в бланката за отговори нанесете пет точки
съответстващи на данните от таблицата за алуминиевия проводник. Проверете дали точките
лежат върху една права и запишете резултата в бланката за отговори. 4т.
 б) По данните от таблиците пресметнете съпротивлението на всеки от проводниците. 4т.
 в) На бланката за отговори допишете изречението, с което Емо и Ваня направили извод
от експеримента си: "Съпротивлението на проводниците не зависи от ...............и
................., но зависи от ............................ 2т.
ЗАДАЧА 3. - 10 точки
 Показаната електрическа верига се състои от батерия, две електрически лампи L1 и L2 с
еднакво съпротивление и ключ K. Приемете, че проводниците и ключът са идеални, т.е. имат
нулево съпротивление.




Част 1. Ключът K е отворен.
 1.1. Какво е напрежението в краищата на лампа L1? 1т.
 1.2. Какъв ток протича през всяка от лампите L1 и L2? 2т.
Част 2. Ключът K е затворен.
 2.1. При затворен ключ К, лампата L2: (отговорете в бланката за отговори)
 а) свети по-силно;
 б) свети по-слабо;
 в) не променя силата на светенето си;
 г) не свети. 0,5т.
 2.2. Опишете как ще се промени силата на светене на лампа L1 като допишете
изречението в бланката за отговори: "При затворен ключ К, лампа L1.................". 0,5т.
 2.3. Определете големината на тока I1 през лампа L1 при затворен ключ К. 1т.
Част 3.
 3.1. Начертайте схема на електрическа верига, която да съдържа лампите L1 и L2
свързани успоредно и източник на напрежение. 2т.
 3.2. Пресметнете еквивалентното съпротивление във веригата. 1т.
 3.3. Запишете отношението на общия ток във веригата I към тока I1 през първата лампа.2т.