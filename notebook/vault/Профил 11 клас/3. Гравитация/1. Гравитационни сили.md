1. Закон на Нютон за гравитацията - всяко тяло привлича всяко друго тяло със сила, правопропорционална на произведението на масите на двете тела и обратно пропорционална на квадрата на разстоянието между тях
	
	![Gravitational Force](Resources/Gravitational%20Force.jpg)
	
	$$F_g = G\frac{m_1m_2}{r^2}$$
	
	**а) гравитационна константа**
	
	$$G = 6.67 \times 10^{-11}\frac{\text{m³}}{\text{kg}\cdot\text{s²}}$$
	
	**б) взаимодействие с еднородни сферични маси** - гравитационното привличане, което едно тяло ще усети от еднородно сферично тяло е същото сякаш всичката маса на сферата е съсредоточена в центъра на сферата

2. Гравитационно поле - показва ускорението, с което едно тяло ще се движи поради гравитационното му взаимодействие с тяло с маса $M$
	
	$$a_g = \frac{GM}{r^2}$$
	
	![Gravitational Field](Resources/Gravitational%20Field.jpg)
	
	*Всяко тяло, независимо от масата си, което се намира на разстояние $r$ от тяло с маса $M,$ ще се движи с това ускорение.*
	
	Доказателство: За всяка маса $m$ гравитационното взаимодействие с $M$ има големина $F_g = G\frac{Mm}{r^2}$. В същото време силата на гравитацията $F_g$ е единствената сила, действаща върху $m$ и следователно
	
	$$F_g = ma_g = G\frac{Mm}{r^2} \implies a_g = \frac{GM}{r^2}$$
	
	Тоест, ускорението не зависи от самата маса $m$.

3. Гравитационна потенциална енергия - гравитационната сила е консервативна
	
	$$U_g = -\frac{GMm}{r}$$
	
	**а) нулево равнище** - намира се в безкрайността
	
	**б) извеждане**
	
	![Gravitational Potential Energy](Resources/Gravitational%20Potential%20Energy.jpg)
	
	За преместване на безкрайно малко разстояние $dr$, силата на гравитацията върши работа $dA = -F_g \, dr$, като минусът е там, защото тя действа противоположно на посоката на преместването. Тогава цялата работа за преместването на тялото $m$ до безкрайността (до нулевото равнище) се дава от формулата
	
	$$A = \int_r^{\infty} -F_g \, dr = -GMm\int_r^{\infty} \frac{1}{r^2} = -GMm(-\frac{1}{r})\Big|_r^{\infty} = 0 - \frac{GMm}{r}$$