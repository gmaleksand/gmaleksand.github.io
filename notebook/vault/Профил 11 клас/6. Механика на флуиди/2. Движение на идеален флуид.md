1. Структура на движението
	
	**а) токова линия** - крива, която е допирателна във всяка своя точка към скоростта на флуидна частица в същата точка
	- стационарен флуид - флуид, чиито токови линии остават непроменени във времето
	
	**б) токова тръба** - повърхност, съставена от токови линия

2. Видове движение на флуид
	
	**а) ламинарно течение** - постоянен поток на флуида, чиито отделни слоеве не взаимодействат помежду си
	
	**б) турбулентно течение** - хаотично движение на флуида, което започва след достигането на опрелена скорост
	- колкото по-висок е вискозитетът на флуида, толкова по-трудно той може да тече турбулентно

2. Поток ($\Phi_{\vec{v}}, [\mathrm{\frac{m^3}{s}}]$) - обемът флуид, който преминава през дадено напречно сечение на съда за единица време
	
	$$\Phi_{\vec{v}} \overset{\text{def}}{=} \frac{dV}{dt}$$
	 
	 **a) скоростта на флуида е перпендикулярна на сечението и еднаква в рамките на него:** $\Phi_{\vec{v}} = Sv$
	
	![Sv](Resources/Sv.png)
	
	Доказателство: 
	
	За време $dt$ флуидът изминава път $ds = vdt$ и изтеклият флуид през сечението $S$ сега се намира в цилиндър с обем
	
	$$dV = S\, ds = S \cdot (v\,dt)$$
	
	**б) скоростта сключва ъгъл** $\alpha$ **с перпендикуляра към площта:** $\Phi_{\vec{v}} = S v \cos\alpha$
	
	![Svcosalpha](Resources/Svcosalpha.png)
	
	Доказателство:
	
	Потокът е същият като през проекцията на площта $S$, перпендикулярна на скоростта.
	
	$$\Phi_{\vec{v}} = vS_{\perp}$$
	
	Тъй като ъгълът между равнината на $S$ и равнината на $S_{\perp}$ е $\alpha$, $S_{\perp} = S\cos\alpha$.
	
	Ако въведем вектор на площта $\vec S$ с големина $S$ и посока - перпендикулярна на площта, то
	
	$$\Phi_{\vec{v}}= \vec{v} \cdot \vec{S}$$
	
	**в) произволна крива повърхност, различни скорости в рамките на повърхността: $\Phi_{\vec{v}} = \int_S \vec{v}\cdot d\vec{S}$**
	
	![vdS](Resources/vdS.png)
	
	Доказателство:
	
	За всяко безкрайно малко парче от площта $dS$ може да приемем, че е приблизително плоско и скоростта $\vec{v}$ е еднаква в рамките на парчето. Тогава потокът през това парче е $d\Phi_{\vec{v}} = \vec{v}\cdot d\vec{S}$. Целият поток е
	
	$$\Phi_{\vec v} = \int_S \vec{v}\cdot d\vec{S}$$

3. Уравнение на непрекъснатост - потокът на идеален флуид е постоянен
	
	$$\Phi_{\vec{v}} = \text{const} \implies S_1v_1 = S_2v_2$$
	
	![Уравнение на непрекъснатост](Resources/Уравнение%20на%20непрекъснатост.jpg)
	
	- през по-тесни участъци флуидът тече по-бързо
	
	Доказателство (с щипка лъжи): 
	
	Идеалният флуид е некомпресируем - между двете напречни сечения не може да се струпва маса, защото това би променило плътността

4. Уравнение на Бернули - закон за запазване на енергията на идеален флуид
	
	$$\frac{1}{2}\rho v^2 +\rho g h + p = \text{const}$$
	
	[Доказателство](https://mihailkovachev.github.io/Physics/Newtonian%20Mechanics/Fluid%20Mechanics/3.%20Fluid%20Flow.html)