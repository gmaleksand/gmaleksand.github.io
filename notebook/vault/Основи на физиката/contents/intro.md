Учебникът ``Основи на физиката'' е адресиран към широк кръг читатели, предимно студенти от висшите училища, които изучават физика от един до три семестъра. Той ще бъде полезен и за учениците от средното училище, за които физиката е профилиращ предмет. Курсът е разделен на две части всяка от които съдържа по два раздела.

Първата част включва:

1. Механика;

2. Термодинамика и молекулна физика;

Във втората част разделите са:

1. Електричество и магнетизъм;

2. Вълни и частици;

Акцентът е поставен върху основните физични идеи, принципи и закономерности, които са достатъчно пълно, логически последователно и са подкрепени с многобройни конкретни примери. Голяма част от примерите са от живата природа, а в някои от тях се разглеждат въпроси, свързани с опазване здравето на човека и околната среда.

Необходимите знания по математика са в рамките на изученото в едносеместриален курс по висша математика и, разбира се в средното училище. В края на част 1 е дадено обширно математическо приложение, в което са систематизирани всички най-важни математически формули и операции, използвани в курса по физика.

Съществена част от курса основи на физиката с многобройните примери и задачи. Почти всички теми съдържат както задачи с подробни решения (примери), така и голям брой задачи за самостоятелна работа, на които края на учебника са дадени само отговорите. В решенията на част от примерите се съдържат общи указания и алгоритми за решаване на определен тип задачи, които след това могат да се приложат в задачите за самостоятелна работа. В друга част от примерите се доразвиват и конкретизират важни идеи, заложени в учебното съдържание, или по-детайлно се проследява изводът на определени закономерности, изискващ повече пресмятания.

Тъй като учебникът е предназначен за студенти (и ученици), изучаващи физиката с различен брой часове, включеният в него материал може да се разгледа както цялостно, така и само частично. Например студентите, които изучават физиката само в един семестър, могат да пропусна голяма част от примерите и задачите, както и отделни теми или части от теми (например значителна част от въпросите, свързани с динамиката на абсолютно твърдо тяло).

**Благодарности**

Искам да изкажа сърдечна благодарност на Генчо Жилков, Васил Петров, Мария Цонева, Андон Рангелов и Христо Илиев за проверката на включените в учебника задачи и техните решения. Благодаря на всички колеги от физическия факултет на СУ ``Св. Кл. Охридски'', които проявиха интерес към ръкописа и с ценните си за бележки и препоръки допринесоха за неговото подобряване. Искрено съм благодарен на ръководството и сътрудниците на издателство ``Булвест 2000'', без чиято подкрепа този проект нямаше да бъде реализиран.

*Авторът*

**Физични величини и измерителни единици**

Физична величина се нарича свойство, присъщо на физично явление, тяло, система, вещество или процес, което може да се разграничи качествено и да се оцени количествено.

**Означения**

Физичните величини се означават с латински или гръцки букви. Скаларните величини се означават със Светли курсивни латински букви: $m$ - маса, $T$ - температура, $Q$ - количество топлина и т.н. Когато се използват гръцки букви, те могат да са както курсивни, така и прави. Например: $\rho$ - плътност, $\sigma$ - повърхностно напрежение, $\eta$ - вискозитет.

Векторните физични величини се означават прави получерни букви или със стрелка, поставена над символа. Например: $\vec v$ - скорост, $\vec a$ - ускорение, $\vec F$ - сила.

**Единици**

Големината на физична величина се изразява чрез числена стойност и съответна измерителна единица (6 m, 5 s, 3 kg и т.н.). Числената стойност е число, което показва колко пъти измерената единица се съдържа в измерваната величина. Например твърдението че дължината на стаята е 6 m означава, че измерителната единица метър се съдържа в измерваната величина дължина 6 пъти.

Измерителни единици на всички физични величини могат да се изразят чрез Сити измерителните единици на малък брой физични величини, условно приети за независими. В механиката за независими се приемат величините дължина $l$, маса $m$ и време $t$. Единиците на независимите величини се наричат *основни единици*. В механиката това са единицата за дължина метър (m), единицата за маса килограм (kg) и единицата за време секунда (s). Всички останали физични величини са функционално свързани с независимите величини и техните измерителни единици се изразяват чрез основните единици. Например скоростта при равномерно движение се изразява с уравнението $v=l/t$, т.е. величината скорост е отношение на величините дължина (път) и време. Нейната единица също отношение на единиците на тези две независими величини: тя е метър в секунда (m/s).

Съвкупността от единици за физични величини, едни от които са приети за независими, а останалите са функционално свързани с тях, се нарича система единици за физични величини. В учебника е използвана Международната система за единици, утвърдена от XI генерална конференция по мерки и теглилки през 1960 година. Международното и съкратено означение е SI (от френски Systeme International). Тя се основава на следните седем основни единици:

метър - за дължина;

килограм - за маса;

секунда - за време;

ампер - за големина на електричен ток;

келвин - за термодинамична температура;

мол - за количество вещество;

кандела - интензитет на светлина.

Определенията на основните единици са дадени в таблица В.1 на стр. 237.

**Размерност на физичните величини**

Площта на правоъгълник със страни $a = 2~\mathrm{m}$ и $b = 3~\mathrm{m}$ е $A = ab = (2~\mathrm{m})(3~\mathrm{m})= 6~\mathrm{m^2}$. Единицата за площ е квадратен метър. Тъй като площта се получава като произведение от две дължини, казва се, че има *размерност* дължина по дължина или дължина на квадрат, която е прието да се означава $L^2$. Размерностите на седемте независими величини от SI се означават по следния начин: $L$ (дължина), $M$ (маса), $T$ (време), $I$ (Големина на електричен ток), $\Theta$ (термодинамична температура), $N$ (количество вещество) и $J$ (интензитет на светлина).Размерностите се разглеждат като алгебрични величини, към които могат да се прилагат операциите умножение, деление, и повдигане на степен. Общият вид на размерността (дименсията) на една произволна величина $X$ от SI се определя от израза

$$	\label{eq:1}
 \dim X = L^\alpha M^\beta T^\gamma I^\delta\Theta^\varepsilon N^\eta J^\zeta,
$$
където $\alpha$, $\beta$, $\gamma$, $\delta$, $\varepsilon$, $\eta$ и $\zeta$ степените показатели на основните размерности. Те могат да бъдат положителни или отрицателни, цели или дробни числа или нули. Например размерността на скоростта е дължина разделена на време, т.е. $\dim v = L/T$ или $v=LT^{-1}$. (в случая $\alpha = 1, \gamma = -1$, $\beta=\delta=\varepsilon=\eta=\zeta=0$.)

Могат да се събират (изваждат) само физични величини, които имат еднаква размерност. Във всяко равнение между физични величини размерността на лявата страна на уравнението трябва да съвпада с размерността на дясната страна на уравнението. Например уравнението
$$s=\frac{1}{2}at^2$$
изразява закона за пътя при равноускорително движение без начална скорост. От лявата страна на това уравнение величината път $s$, която има размерност на дължина ($L$). От дясната му страна е произведението на ускорението $a$ и квадрата на времето $t$. Неговата размерност е $(LT^{-2})(T^2) = L$, т.е. двете страни на уравнението имат еднаква размерност - дължина $L$.

При решаването на физични задачи е полезно да се направи проверка на размерността на полученото в задачата уравнение. Ако размерността на двете му страни не съвпада, това означава, че уравнението е грешно. Например за ускорението на тяло сме получили уравнението $a=v^2/t$. Ускорението има размерност $LT^{-2}$, докато размерността на дясната страна на това уравнение е $(LT^{-1})^2(T^{-1}) = L^2T^{-3}$. Размерностите на величините от двете страни на уравнението са различни, което показва, че уравнението е грешно. Ще обърнем внимание, че еднаквата размерност на величините от двете страни на едно уравнение е необходимо, но не и достатъчно условие уравнението да е вярно. Уравнение с правилна размерност също може да е грешно и да не изразява действителна физична закономерност.

Анализът на размерността дава възможност не само да се откриват грешки, но и помага при възпроизвеждането по памет на една формула, а в някои случаи уравненията, изразяващи физични закономерности, могат да се получат чрез анализ на размерността на влизащите в тях величини. Да допуснем например, че не сме сигурни дали центростремителното ускорение при движение със скорост $v$ по окръжност с радиус $r$ се изразява с уравнението $a=v^2r$ или с уравнението $a=v^2/r$. Отговор на въпроса, кое от двете уравнения е грешно, може да даде проверката на размерността. Едночленът $v^2r$ има размерност $(LT^{-1})^2(L)=L^3T^{-2}$, докато ускорението, което стои от лявата страна на уравнението $a = v^2/r$ може да се получи непосредствено от анализа на размерността, ако се знае предварително, че центростремителното ускорение зависи само от скоростта $v$ и от радиуса на окръжността $r$. Да представим тази зависимост във вида

$a = v^\alpha r^\beta$,

където $\alpha$ и $\beta$ са неизвестни числа, които ще определим от изискването двете страни на уравнението да имат еднаква размерност. За целта съставяме аналогично уравнение между размерностите на величините

$LT^{-2} = (LT^{-1})^\alpha(L)^\beta$ или $L^1T^{-2}=L^{(\alpha+\beta)}T^{-\alpha}$.

За да бъдат размерностите на двете страни на уравнението еднакви, трябва $L$ и $T$ (които се разглеждат като алгебрични величини) от двете страни на уравнението да са повдигнати съответно на една и съща степен, т.е. трябва $\alpha + \beta = 1$ и $-\alpha=-2$. Следователно $\alpha = 2$ и $\beta = -1$. Уравнението за центростремително ускорение е $a = v^2r^{-1} = v^2/r$. В случая полученият чрез анализ на размерността резултат е точен. В общия случай анализът на размерността дава възможност да се получи функционалната зависимост между физични величини с точност до числен множител. Например може да се установи че пътят при равноускорително движение без начална скорост е правопропорционален на ускорението $a$ и на квадрата на времето $t$. Численият множител 1/2 в закона за пътя $s = at^2/2$ обаче не може да се получи от анализа на размерността.

**Значещи цифри**

Стойностите на физичните величини се определят експериментално. Измерената стойност на една величина се различава от истинската и стойност в рамките на експерименталната грешка. Големината на грешката зависи от много фактори: от качеството на използваната апаратура, от уменията на експериментатора, от броя на измерванията и др. Нека например лабораторен експеримент определяме площта на правоъгълна пластинка като измерваме с линийка дължините на нейните страни. Точността, с която мери линийката, е $\pm 0,\!1~\mathrm{cm}$. Ако за дължината на пластинката сме получили $a = 15,\!4~\mathrm{cm}$, придадената точност на Измерването можем само да твърдим, че истинската стойност на дължината е в интервала от 15,3 до 15,5 cm, т.е. $a = (15,\!4 \pm 0,\!1)~\mathrm{cm}$. В случая измерената стойност има две значещи цифри. Обърнете внимание, че и в двата случая грешката е в последната значеща цифра. За да определим площта на пластинката, трябва да умножим получените при измерването стойности на дължините на нейните страни

$$A = ab = (15,\!4~\mathrm{cm})(3,\!6~\mathrm{cm}) = 55,\!44~\mathrm{cm^2}.$$

Не е трудно обаче да се убедим, че представянето на пресметнатата стойност на площта $A$ с число, съдържащо четири значещи цифри, не съответства на точността с която е определена тази площ. Действително истинската стойност на площта $A$ лежи в интервала от $54~\mathrm{cm^2}$ до $57~\mathrm{cm^2}$:

$$A_{\min} = (15,\!3~\mathrm{cm})(3,\!5~\mathrm{cm}) = 53,\!55~\mathrm{cm^2} \approx 54~\mathrm{cm^2};$$

$$A_{\max} = (15,\!5~\mathrm{cm})(3,\!7~\mathrm{cm}) = 57,\!35~\mathrm{cm^2} \approx 57~\mathrm{cm^2}.$$

Следователно грешката е във втората значеща цифра. В случая тя може да е 4, 5, 6 или 7. След като не можем точно да определим коя е втората значеща цифра (на единиците), очевидно следващите след нея цифри на десетите източните не носят никаква информация за истинската стойност на $A$ не се записват, а пресметнатата стойност на площта $A$ се закръглява до две значещи цифри: $A = 55~\mathrm{cm^2}$. При такъв запис грешката отново е последната значеща цифра: *последната значеща цифра винаги носи информация за точността, с която определено стойността на дадената величина*. Колкото по-голяма е точността, толкова по-голяма и броят на значещите цифри, които са необходими за записване на числената стойност на величината.

При решаването на физични задачи се налага да се умножават и делят или да се събират и изваждат физични величини, които са дадени с различна точност (с различен брой значещи цифри). Тогава се спазват следните правила:

1. При умножаване или деление на няколко величини, броят на знаците цифри на крайния резултат трябва да е равен на броя на значещите цифри на величината която е определена с най-малка точност, т.е. на величината, чиято числена стойност е записана с най-малък брой значещи цифри.

2. При събиране (изваждане) на няколко величини последната значеща цифра на крайния резултат Трябва да има същата позиция в десетичната система на числата, както в събираемото, чиято последна значеща цифра е с най-предна позиция.

Например при събиране на 135 g и 2,25 g крайният резултат трябва да се запише 137 g, а не 137,25 g, защото с най предна позиция (позиция на единиците) е последната цифра на събираемото 135 g, докато последната цифра на другото събираемо 2,25 g е две позиции по-назад (в позицията на стотните).

Ще обърнем внимание, че нулите в някои случаи са значещи цифри, а в други случаи не са. Например числата 0,015 и 0,00018 нулите не са значещи цифри - и двете числа имат само по две значещи цифри. Числата 1,015 и 2,00018 обаче нулите с значещи цифри - първото число има 4 значещи цифри, а второто - 6.

В учебника числените стойности на величините, които се пресмятат повечето задачи, са дадени с две или три значещи цифри.