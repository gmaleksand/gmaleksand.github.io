**Закон за нарастване на ентропията**

В най-общ вид вторият принцип на термодинамиката се формулира като закон за нарастване на ентропията:

**В изолирана макроскопична система са възможни само такива спонтанни процеси, които водят до нарастване на ентропията на системата, т.е. ентропията на една изолирана система не може да намалява.**

От гледна точка на статистическата физика законът за нарастване на ентропията има нагледен физичен смисъл: ентропията е максимална в състоянието на термодинамично равновесие, което се реализира чрез най-голям брой микросъстояния и затова има най-голяма термодинамична вероятност. Във всички неравновесни състояния системата има по-малка ентропия. Оставена сама на себе си (изолирана от околната среда), тя спонтанно, чрез неравновесни процеси, преминава последователно в състояния с нарастваща термодинамична вероятност, т.е. в състояния с все по-голяма ентропия, докато достигне равновесното си състояние. След достигане на равновесие ентропията престава да се изменя, защото вероятността системата спонтанно да премине в неравновесно състояние е нищожно малка и такива преходи не се наблюдават.

Следователно последователността, в която протичат всички естествени (спонтанни) процеси в една изолирана неравновесна система, се определя от закона за нарастване на ентропията. Затова понякога образно наричат ентропията ``стрела на времето'',

Математически законът за нараства не на ентропията на изолирана система се изразява с неравенството
$$dS \geq 0,
$$
където знакът за неравенство се отнася за неравновесните процеси, а равенството - за равновесното състояние.

**Неравенство на Клаузиус**

Освен вътрешното ``производство на ентропия'', свързано с протичащите в системата неравновесни процеси, ентропията на една термодинамична система, която е в топлинен контакт с околните тела, се изменя и в резултат на топлообмена. Пълното изменение на ентропията в този случай е
$$dS = d_1 S + d_2 S,
$$
където $d_1 S$ е вътрешното изменение на ентропията, а $d_2 S = \delta Q/T$ (вж. уравнение \eqref{eq:37.6}) е изменението на ентропията в резултат на топлообмена. Следователно
$$dS = d_1 S + \frac{\delta Q}{T}.
$$

Тъй като $d_1 S\geq 0$, то винаги е изпълнено неравенството
$$dS \geq \frac{\delta Q}{T}.
$$

Изменението на ентропията при елементарен равновесен процес е равно на обменената с околната среда приведена топлина ($\displaystyle dS =\frac{\delta Q}{T}$ Ако обаче процесът е неравновесен, изменението на ентропията е по-голямо ($\displaystyle dS >\frac{\delta Q}{T}$), защото неравновесният процес създава ентропия. Неравенство \eqref{eq:39.4} е получено за пръв път от Клаузиус и се нарича в негова чест *неравенство на Клаузиус*.

Изменението на ентропията на една термодинамична система при преминаване от произволно начално състояние 1 в друго състояние 2 е
$$\Delta S = S_2 - S_1 \geq \int_1^2 \frac{\delta Q}{T},
$$
където знакът за равенство се отнася за равновесен процес, а неравенството -- за случая, когато преходът от състояние 1 в състояние 2 се извършва чрез неравновесен процес. При кръгов процес изменението на ентропията на термодинамичната система е нула $\Delta S = 0$ (ентропията е еднозначна функция на състоянието, а при кръговите процеси крайното състояние на системата съвпада с нейното начално състояние). Затова при кръгов процес неравенството на Клаузиус добива вида
$$\oint \frac{\delta Q}{T} \leq 0.
$$

> [!question] Пример 39.1
Термодинамичен цикъл е съставен от изобарен процес $ab$, изохорен процес $bc$ и адиабатен процес $ca$ (Фиг. \ref{fig:39.1}). Всички процеси са равновесни. Докажете, че за всяко вещество с постоянни изохорен и изобарен моларни топлинни капацитети ($C_V = const$ и $C_p = const$) температурите $T_a$, $T_b$ и $T_c$ съответно в състоянията $a$, $b$ и $c$, са свързани със съотношението $\displaystyle \frac{T_b}{T_c} = \left(\frac{T_b}{T_a}\right)^\gamma$ , където $\displaystyle \gamma = \frac{C_p}{C_V}$ е коефициентът на Поасон.
\end{psexample}


![](Resources/39-1.png)
```

```
	`Фиг. 39.1`

> [!note]- Решение
 Досега при решаването на задачи разглеждахме само термодинамични цикли, които се извършват с идеален газ. В случая обаче работното тяло може да е от произволно вещество. Единственото изискване е топлинните му капацитети да не се променят при процесите, които се извършват с него. Следователно при решаването на задачата не можем да използваме газовите закони. Неравенството на Клаузиус \eqref{eq:39.6} обаче е в сила за всяка термодинамична система. При равновесен кръгов процес (както в случая) то преминава в равенството
$$\oint \frac{\delta Q}{T} = 0.$$

Елементарното количество топлина, което една термодинамична система получава при изобарен процес, е $\delta Q = n C_p dT$, а при изохорен процес: $\delta Q = nC_VdT$, където $n$ е количеството вещество (брой на моловете). При адиабатен процес не се извършва топлообмен, т.е. $\delta Q = 0$. За равновесния кръгов процес от Фиг. \ref{fig:39.1} равенството на Клаузиус се записва във вида
nCdT T T

След интегриране получаваме
$$nc \ln + n\ln=0. nCdT$$

Съкращаваме $n$, делим на $C_V$, антилогаритмуваме и получаваме
$$\frac{T_b}{T_c} = \left(\frac{T_b}{T_a}\right)^{\frac{C_p}{C_V}} = \left(\frac{T_b}{T_a}\right)^\gamma.$$

**Обратими и необратими процеси**

Процесът А, чрез който една термодинамична система преминава от някакво начално състояние $a$ в друго състояние $b$, се нарича *обратим процес*, ако системата може да се върне обратно в началното състояние без да настъпят каквито и да било изменения в околната среда. Обратният преход може да се извърши или като се повтори в обратен ред цялата последователност от състояния, през които е преминала системата при процеса А, или чрез друг процес В. Процесът А се нарича *необратим процес*, ако обратният преход не може да се осъществи без да останат някакви изменения (``следи'') в околната среда.

Всички процеси, свързани с вътрешно ``производство на ентропия'', са необратими. Обратими са само процесите, при които общата ентропия на системата и околната среда не се изменя. Действително, нека при прехода от състояние а в състояние в става единствено обмен на ентропия между системата и околната среда (Фиг. \ref{fig:39.2}а): например ентропията на системата нараства с $\Delta_2S$, а на околната среда намалява с $-\Delta_2S$. Тогава по принцип е възможен и обратният процес, при който системата ще отдаде на околната среда същото количество ентропия, каквото е получила при процеса А. След този обратен преход от състояние $b$ в състояние $a$ се възстановяват началните стойности на ентропията както на системата, така и на околната среда. Следователно в резултат на двата процеса не са



![](Resources/39-2.png)
```

```
	`Фиг. 39.2`


останали никакви изменения в околната среда - процесът А е обратим. Нека сега при процеса А системата да получава ентропия $\Delta_2S$ от околната среда и едновременно с това да се извършва вътрешно ``производство на ентропия'' $\Delta_1S$ (Фиг. \ref{fig:39.2}). Съгласно с втория принцип на термодинамиката веднъж създадена, ентропията $\Delta_1S$ не може да бъде унищожена, тя може само да се преразпределя между системата и околната среда. Нека чрез някакъв процес В върнем системата от състояние в в началното състояние а. Възможни са само процеси, при които общата ентропия на системата и околната среда нараства или не се изменя. Следователно, след като системата се върне в началното си състояние, тя възстановява първоначалната стойност на ентропията си (ентропията е еднозначна функция на състоянието), но ентропията на околната среда се оказва по-голяма от началната (най-малко с $\Delta_1S$). Такъв процес според даденото определение е необратим, защото след връщане на системата в началното състояние са останали трайни изменения в околната среда нейната ентропия е нараснала.

Всички равновесни процеси са обратими, а неравновесните процеси са необратими. Необратими са процесите на топлопроводност, разширяването на газ във вакуум, дифузията и др. Строго погледнато всички реални процеси са неравновесни, поради което са и необратими.

> [!question] Пример 39.2
Опитът на Джаул (Фиг. \ref{fig:31.1} на стр.168) се извършва с $n = 2$ mol идеален газ. След отварянето на крана газът се разширява във вакуум и увеличава обема си 2 пъти. Определете изменението на ентропията на газа при свободното му разширение във вакуум.
\end{psexample}
> [!note]- Решение
 Разширението на газ във вакуум е неравновесен (необратим) процес. Затова, независимо че процесът е адиабатен (газът не обменя топлина с околната среда), ентропията на газа нараства. Началното състояние а и крайното състояние $b$ на газа са равновесни състояния. Тъй като ентропията е еднозначна функция на състоянието, изменението и при преминаването от състояние а в състояние в $\Delta S = S_b - S_a$ е едно и също за всички възможни процеси, които свързват двете състояния, независимо дали са равновесни или са неравновесни. Това дава възможност за пресмятане изменението на ентропията да се избере подходящ равновесен процес. При разширението на идеален газ във вакуум вътрешната енергия, а следователно и температурата на идеалния газ, не се променят. Затова в случая е най-удобно да се избере изотермен процес на разширение на газа от обем $V_a$ до обем $V_b = 2V_a$. При изотермно разширение газът получава количество топлина (вж. пример 30.1 на стр.163)

$$Q =A=nRT\ln\frac{V_b}{V_a} = nRT\ln2.$$

Изменението на ентропията на газа при изотермното разширение в

$$\Delta S = \frac{Q}{T}= nR\ln2=11,\!5\ \mathrm{\frac{J}{K}}.$$

Същото е изменението на ентропията при свободното разширение на газа във вакуум, както и при всички останали процеси, чрез които той може да премине от началното състояние $a$ в крайното състояние $b$.

**"Топлинната смърт" на Вселената**

При обсъждането на обратимите и необратимите процеси в една макроскопична система разглеждахме системата и околната среда като една обща изолирана система. Всички спонтанни процеси в тази изолирана система съгласно с втория принцип на термодинамиката водят до нарастване на нейната ентропия. Клаузиус обобщава този подход и разглежда цялата Вселена като затворена термодинамична система. За Вселената като цяло Клаузиус дава следната кратка формулировка на първия и на втория принцип на термодинамиката: Енергията на Вселената остава постоянна. Ентропията на Вселената се стреми към максимум". Оттук той стига до извода, че рано или късно Вселената ще достигне състояние на термодинамично равновесие, т.е. ще настъпи ``топлинна смърт'', когато навсякъде ще се установи една и съща температура и ще се прекратят всички процеси.

Болцман отхвърля теорията за "топлинната смърт" на Вселената, като се позовава на статистическата природа на втория принцип на термодинамиката. Според статистическата физика равновесното състояние е най-вероятното състояние. По принцип са възможни произволни спонтанни отклонения (флуктуации) от това състояние. Вероятността за големи флуктуации в ограничените системи обаче е пренебрежимо малка. Според ``флуктуационната хипотеза'' на Болцман, Вселената като цяло се намира в термодинамично равновесие, но тъй като тя е безкрайно голяма, в нея неизбежно възникват гигантски флуктуации. Всяка флуктуация постепенно затихва, но в друга част от Вселената възниква нова флуктуация едни светове загиват, а други се раждат.

Съвременната наука изказва сериозни възражения както към изводите на Клаузиус, така и към ``флуктуационната хипотеза'' на Болцман. Най-общо може да се каже, че вторият принцип на термодинамиката е обобщение на човешкия опит, натрупан при изследването на една ограничена част от заобикалящата ни среда. Затова пренасянето на закономерностите, установени за системи с краен (макар и много голям) брой частици, към безкрайната Вселена е неправомерно.

**Формулировки на втория принцип на термодинамиката**

Най-общата формулировка на втория принцип на термодинамиката съдържа две независими твърдения:

1. За всяка равновесна термодинамична система съществува еднозначна функция на състоянието, наречена ентропия.

2. В една изолирана (или адиабатно изолирана) система не са възможни процеси, при които ентропията да намалява.

В \ref{sec:37} изложихме в опростен вариант доказателството на Клаузиус за съществуването на ентропията, като използвахме първата теорема на Карно за КПД на цикъла на Карно. С помощта на втората теорема на Карно, според която машината на Карно има максимален КПД, може да се докаже и второто твърдение, че ентропията на изолирана система не може да намалява. Не е трудно да се направи и обратното: с помощта на закона за ентропията да се докажат теоремите на Карно. Следователно теоремите на Карно могат да се разглеждат като друга, еквивалентна на закона за съществуването и нарастването на ентропията формулировка на втория принцип на термодинамиката.

**Вечен двигател от втори род.** Както вече многократно беше отбелязано, топлинните машини имат три елемента нагревател, работно тяло и охладител. Възможно ли е топлинна машина да работи без охладител? Такъв проект изглежда много примамлив, защото би дал възможност да се извършва работа, например за сметка на охлаждането на световния океан, който за нас е един практически неизчерпаем източник на топлинна енергия, без да се отделя ``излишна'' топлина. Опитът обаче показва, че това не е възможно. Невъзможността да се построи вечен двигател от II род, т.е. такава периодична машина, единственият резултат от действието на която да е превръщането на част от вътрешната енергия на един топлинен резервоар в работа, е била издигната от У. Томсън в постулат. Постулатът на Томсън в една от формулировките на втория принцип на термодинамиката. Не е трудно да покажем, че съществуването на вечен двигател от II род е в противоречие със закона за нарастване на ентропията. Действително, топлинният резервоар и работното тяло на вечния двигател могат да се разглеждат като една обща система, която е адиабатно изолирана от околната среда: вечният двигател извършва работа над околната среда, но не обменя количество топлина с нея. След един пълен цикъл работното тяло на машината се връща в изходното си състояние, т.е. неговата ентропия се възстановява. От топлинния резервоар в отнето количество топлина $Q_1$ (по отношение на резервоара $Q_1< 0$) и ентропията му е намаляла с $\Delta S = Q_1/T$. Стигаме до извода, че в резултат на действието на вечния двигател от II род ентропията на топлинния резервоар и на цялата адиабатно изолирана система намалява, което е в противоречие със закона за ентропията: *ентропията на адиабатно изолирана система не може да намалява*. Следователно такъв двигател не е възможен.

**Формулировка на Клаузиус.** През 1850 г., преди още да открие ентропията, Клаузиус дава следната формулировка на втория принцип на термодинамиката: *топлината не може самопроизволно, т.е. без никакви изменения в околната среда, да преминава от по-студено към по-топло тяло*. Всекидневният опит ни учи, че при топлинен контакт между две тела по-топлото тяло се охлажда, а по-студеното тяло се нагрява, докато обратното никога не се наблюдава. Формулираният от Клаузиус принцип обаче не се изчерпва само със случая на топлообмен при непосредствен контакт. Според Клаузиус е принципно невъзможно по какъвто и да е начин (на пример чрез топлинно излъчване на едно тяло и фокусиране на лъчите върху друго тяло) да се отнеме топлина от по-студено то тяло и да се предаде на по-топлото тяло и при това да не настъпят никакви изменения в околната среда. Ще обърнем внимание, че пренасяне на топлина от по-студено към по-топло тяло изобщо е възможно. Например в домашния хладилник се отнема количество топлина от продуктите в хладилната камера и се предава на по-топлия въздух в стаята. Това пренася не на топлина обаче не е единствен резултат. То е възможно, защото външни сили извършват работа компресорът на хладилника консумира електроенергия, т.е. действието на хладилната машина е свързано с изменения в околната среда. Въображаем процес, чрез който се осъществява пренасяне на топлина от по-студено към по-топло тяло без никакви изменения в околната среда, се нарича процес на Клаузиус. Доказва се, че процесът на Клаузиус противоречи на закона за нарастване на ентропията.

**Заключение**

Вторият принцип на термодинамиката е един от основните природни закони. Той може да се формулира по различен начин, като най-общата му формулировка е законът за съществуването на ентропията и за нейното нарастване в изолираните системи. Подобно на енергията, ентропията не може да бъде унищожена. За разлика от енергията обаче, която не може и да се създава, а само се преобразува от един вид в друг, ентропия се създава. Всички неравновесни процеси раждат ентропия. Веднъж създадена, тя не може да бъде унищожена. Често в механиката енергията се разглежда като количествена мярка за способността на телата да извършват работа. Например издигнатият над земната повърхност камък има потенциалната възможност да извърши работа, ако бъде пуснат да пада (например може да завърти колелото на мелница). След като камъкът се удари в земята, кинетичната му енергия се превръща във вътрешна енергия - камъкът и земната повърхност се загряват. Пълната енергия на системата камък Земя се запазва, но потенциалната възможност за работа изчезва, а ентропията нараства. Следователно нарастването на ентропията, съпровождащо превръщането на различните видове енергия във вътрешна енергия, може да се разглежда като необратима загуба на потенциалната възможност да се извърши работа. Можем образно да сравним ентропията с инфлацията. Така както инфлацията обезценява парите в една държава и намалява тяхната покупателна способност, така и ентропията ``деградира'' енергията и намалява потенциалната възможност за извършване на работа в една макросистема. Всички естествени процеси в изолираните системи водят до деградация на енергията (превръщането и във вътрешна енергия) и до нарастване на ентропията, т.е. до намаляване на потенциалната възможност за извършване на работа.
