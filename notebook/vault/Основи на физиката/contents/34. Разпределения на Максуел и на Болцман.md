**Функция на разпределение**

В \ref{sec:32} въведохме величината средна квадратична скорост на молекулите, която е една от макроскопичните характеристики на топлинното движение. В резултат на ударите индивидуалните скорости на молекулите непрекъснато се променят едни молекули се ускоряват, а други се забавят. Също така бързо се изменя посоката на движение и взаимното разположение на молекулите. Поради огромния брой на молекулите, не е възможно да се проследи индивидуалното движение на всяка от тях. Не е възможно това да се направи дори само за една молекула. Затова задачата на молекулно-кинетичната теория е да установи средното разпределение на молекулите по скорости и в пространството.

По принцип са възможни най-различни разпределения на молекулите. Ето три примера:

1. Всички молекули се движат в една и съща посока с еднакви скорости.

2. Всички скорости са еднакви по големина, но имат различни посоки.

3. Молекулите от едни области имат по-големи скорости, а от други области - по-малки скорости.

Статистическата теория доказва, че между всички възможни разпределения съществува едно, чиято вероятност е несъизмеримо по-голяма от вероятността за всички други видове разпределения, поради което единствено то се реализира на практика. Това е разпределението, което съответства на състоянието на термодинамично равновесие. При отсъствие на външни силови полета равновесното, ``абсолютно хаотично'' разпределение на молекулите на идеален газ има следните характеристики:

1. Не се изменя с течение на времето.

2. Във всички равни по големина макроскопични обеми от газа се намират средно еднакъв брой молекули, т.е. концентрацията на молекулите навсякъде е еднаква.

3. Във всички макроскопични обеми от газа разпределението на молекулите по скорости е еднакво. Например, ако в да ден обем $V_1$ има $N_1$ молекули, които се движат със скорост $\vec v$, то в произволна друга област от пространството, заета от газа, която има същия обем $V_1$ средно същият брой $N_1$ молекули се движат със същата скорост $\vec v$.

4. Всички посоки на движение са равновероятни. Това означава, че във всеки макроскопичен обем на газа средният брой на молекулите с дадена (произволно избрана) скорост $\vec v$ е равен на средния брой на молекулите със същата по големина, но противоположна по посока скорост $-\vec v$.

През 1859 г. британският физик Джеймс Кларк Максуел (1831-1879) доказва, че за идеален газ, подчиняващ се на законите на класическата механика, в равновесно състояние, т.е. когато се изпълняват условия 1-4, средният брой $dN$ на молекулите, чиято големина на скоростта лежи в интервала от и до $v + dv$, е
$$dN = NF(v) dv,
$$
където $N$ е общият брой на молекулите, a $F(v)$ е функцията на разпределение на молекулите по големина на скоростта. За функцията $F(v)$ Максуел получава израза
$$F(v) = 4\pi \left(-\frac{m}{2\pi kT}\right)^\frac{3}{2} v^2 \exp\left(-\frac{mv^2}{2kT}\right),
$$
където $k$ е Болцмановата константа, $m$ масата на една молекула, а $T$ -- абсолютната температура. Формула \eqref{eq:34.2} изразява закона на Максуел за разпределение на молекулите по скорости. Произведението $F(v) dv$ дава вероятността големината на скоростта на една молекула да попада в интервала от $v$ до $v + dv$. Графиката на функцията $F(v)$ е представена на Фиг. \ref{fig:34.1}. За да се определи графично каква част от молекулите имат скорости в интервала $\Delta v = v_2 - v_1$, трябва да се измери площта на сивия трапец от Фиг. \ref{fig:34.1} и да се раздели на площта на фигурата, заключена между графиката на функцията $F(v)$ и абсцисната ос $v$.

От графиката се вижда, че:

1. При $v = 0$, $F(0) = 0$. Отначало функцията $F(v)$ нараства с увеличаване големината на скоростта $v$, преминава през максимум, след това намалява и клони към нула при големи стойности на скоростта $v$.

2. Скоростта $v_m$, при която фукцията на разпределение на молекулите по големина на скоростта $F(v)$ има максимум, се нарича най-вероятна скорост. Това е скоростта, която се среща по-често от всички останали скорости на молекулите.

3. Само незначителна част от молекулите имат скорости, които са много по-малки или много по-големи от най-вероятната скорост $v_m$.

4. Голяма част от молекулите имат скорости, които са близки до най-вероятната скорост. Затова в много задачи с приближение може да се приеме, че всички молекули се движат с една и съща скорост.

> [!question] Пример 34.1
Пресметнете най-вероятната скорост на молекулите на кислорода (O$_2$) при температура $T = 300$ К. Моларната маса на кислорода е $M = 0,\!032$ kg/mol.
\end{psexample}
> [!note]- Решение
 Най-вероятната скорост $v_m$ се определя от закона на Максуел за разпределение на молекулите по скорости. Намираме първата производна на функцията $F(v)$ \eqref{eq:34.2} и я приравняваме на нула
$$F'(v) = 4\pi\left(\frac{m}{2\pi kT}\right)^{\frac{3}{2}}\left(2v-\frac{2mv^3}{2kT}\right)\exp\left(-\frac{mv^2}{2kT}\right)=0$$
откъдето получаваме, че функцията F(v) има екстремум (максимум) при
$$v_m = \sqrt{\frac{2kT}{m}}.
$$

Умножаваме числителя и знаменателя на дясната страна на равенство \eqref{eq:34.3} по числото на Авогадро $N_A$ и получаваме
$$v_m = \sqrt{\frac{2RT}{M}}.
$$
където сме отчели, че $kN_A = R$ и $mN_A = M$. Формули \eqref{eq:34.3} и \eqref{eq:34.4} показват, че най-вероятната скорост е правопропорционална на квадратен корен от абсолютната температура и е обратнопропорционална на квадратен корен от масата на молекулите (моларната маса на газа).

Търсената стойност на най-вероятната скорост $v_m$ е
$$v_m = \sqrt{\frac{2(8,\!3~\mathrm{J/mol\cdot K}) (300~\mathrm{K})}{0,\!032~\mathrm{kg/mol}}} = 394~\mathrm{\frac{m}{s}}$$

**Зависимост на F(V) от температурата**

Максуеловото разпределение на молекулите по скорости зависи от температурата $T$. На Фиг. \ref{fig:34.2} е показана графиката на функцията на Максуел $F(v)$ при три различни температури. Вижда се, че при повишаване на температурата максимумът на кривите се отмества към по-големите скорости -- нараства най-вероятната скорост, което съответства на факта, че при нагряване на газа молекулите се движат с по-големи скорости. Освен това при по-високи температури височината на максимума намалява и кривите стават по-широки, т.е. разпределението на молекулите по скорости става по-равномерно.



![](Resources/34-1.png)
```
Функция на разпределение на молекулите по големината на скоростта (v).
```
	`Фиг. 34.1`






![](Resources/34-2.png)
```

```
	`Фиг. 34.2`


**Средни скорости**

Средната аритметична скорост $\bar v$ на молекулите се определя като се сумират големините на скоростите на всички молекули и получената сума се раздели на общия брой $N$ на молекулите. Тъй като броят на молекулите е много голям, разпределението им по скорости се задава с непрекъснатата функция $F(v)$, а сумирането се заменя с интегриране. Тогава по определение средна аритметична скорост се нарича величината

$$\bar v = \frac{1}{N}\int_0^\infty vdN = \int_0^\infty vF(v)dv,
$$

където $N = NvF(v)$ е броят на молекулите с големина на скоростта в интервала от и до $v + dv$, a $vdN$ е сумата от модулите на скоростите на тези б молекули. След заместване на функцията $F(v)$ от уравнение \eqref{eq:34.2} в \eqref{eq:34.5} и интегриране по части, за средната аритметична скорост на молекулите се получава (вж. пример 34.2):

$$\bar v = \sqrt\frac{8kT}{\pi m} = \sqrt\frac{8RT}{\pi M}.
$$

И така, хаотичното топлинно движение на молекулите на идеалния газ се характеризира с три макроскопични величини: средна аритметична скорост $\bar v$, средна квадратична скорост $\bar v_\text{кв.}$ и най-вероятна скорост $v_m$. Трите скорости се различават помежду си само с числен множител от порядъка на единица.

$$\bar v = \sqrt\frac{8kT}{\pi m} = v_m \sqrt\frac{4}{\pi}\approx 1,\!13 v_m.
$$

$$\bar v_\text{кв.} = \sqrt\frac{3kT}{m} = v_m \sqrt\frac{3}{2}\approx 1,\!22 v_m.
$$

При решаването на задачи често се прилагат опростени модели, в които се приема, че всички молекули на идеалния газ имат еднакви по големина скорости на хаотично топлинно движение. При тези приближени пресмятания за характеризиране на газа може да се използва всяка една от горните три скорости.

\begin{psexample}[label=ex:34.2]{*}{} Да се получи формула \eqref{eq:34.6} за средната аритметична скорост на молекулите на идеален газ.
\end{psexample}
> [!note]- Решение
 От уравнение \eqref{eq:34.2} заместваме функцията на разпределение на молекулите по големина на скоростта F(v) във формула \eqref{eq:34.5}, чрез която се дефинира величината средна аритметична скорост:
$$\bar v = 4\pi \left(\frac{m}{2\pi kT}\right)^{\frac{3}{2}} \int_0^\infty v^3 \exp\left(-\frac{mv^2}{2kT}\right)dv.$$
Вкарваме експонентата под знака на диференциала и интегрираме по части

$$\begin{aligned}
&\int_0^\infty v^3 \exp{-\frac{mv^2}{2kT}} dv =\\
&= -\int_0^\infty (\frac{2kT}{2mv}) v^3 d(\exp{(-\frac{mv^2}{2kT})}) =\\
&= -(\frac{kT}{m}) v^2 \exp{(-\frac{mv^2}{2kT})} \bigr|_0^\infty + \frac{kT}{m} \int_0^\infty \exp{(-\frac{mv^2}{2kT})} dv^2 =\\
&0 + 2 (\frac{kT}{m})^2 \int_0^\infty \exp{(-\frac{mv^2}{2kT})} d(\frac{mv^2}{2kT}) = 2(\frac{kT}{m})^2
\end{aligned}$$

Средната аритметична скорост е
$$\bar v = 4\pi \left(\frac{m}{2\pi kT}\right)^{\frac{3}{2}} 2\left(-\frac{kT}{m}\right)^2 = \sqrt{\frac{8kT}{\pi m}}.$$

**Експериментална проверка на закона на Максуел**





![](Resources/34-3.png)
```
Експериментална проверка на закона за разпределение на молекулите на идеалния газ по големина на скоростта.
```
	`Фиг. 34.3`


На Фиг. \ref{fig:34.3} схематично е показана една от опитните постановки, с който се изследва разпределението на молекулите по скорости. В нагрята пещ се поставя метал с ниска температура на топене. Нейният обем се запълва с пари на метала, които могат да се разглеждат като идеален газ. В стената на пещта е направен отвор, който е толкова малък, че практически не влияе на разпределението на молекулите по скорости, т.е. молекулите, които напускат пещта през отвора, имат същото разпределение по големина на скоростта, както молекулите вътре в пещта. След това молекулите преминават през две диафрагми $D_1$ и $D_2$, които формират тесен молекулен сноп. През тесен отвор $D_3$ снопът влиза в цилиндър с диаметър $d$, въртящ се с ъглова скорост $\omega$. Към вътрешната стена на цилиндъра е прикрепена огъната в дъга стъклена пластинка. Цялата опитна постановка се намира във вакуумна камера, за да се предотвратят удари на молекули от снопа с молекулите на въздуха.

Ако се движеха с безкрайно голяма скорост, молекулите щяха да попаднат в точка $A$ от пластинката (Фиг. \ref{fig:34.3}). Молекула, чиято скорост е $v$, пресича цилиндъра по неговия диаметър за време $t = d/v$. За същото време цилиндърът се завърта на ъгъл $\phi = \omega t = \omega d/v$ и молекулата ще попадне върху пластината на разстояние $\displaystyle s = \phi\frac{d}{2} = \frac{\omega d^2}{2v}$ от точка $A$. Колкото по-малка е скоростта на дадена молекула, толкова по-далеч от точка $A$ ще попадне тя. Така върху стъклената пластинка се отлага тънък метален слой, чиято дебелина е пропорционална на броя на молекулите, попаднали на даденото място. Ако се предположи, че разпределението на молекулите в снопа по скорости съответства на Максуеловото разпределение, лесно може да се пресметне зависимостта на дебелината на слоя от разстоянието $s$ и да се сравни с резултатите от експеримента. Изследванията, проведени с молекулни снопове от живак, кадмий, талий, бисмут и други метали показват, че разпределението на молекулите по големина на скоростта съответства на получената от Максуел по теоретичен път функция $F(v)$.

**Барометрична формула**

В отсъствие на външни силови полета налягането $p$ и средната концентрация $n_v = N/V$ на молекулите са еднакви в целия обем на газа. Картината обаче се променя, когато газът се постави във външно поле. Например въздухът в атмосферата се намира в полето на силата на тежестта и, както е известно, налягането намалява с височината $h$. За да пресметнем зависимостта $p(h)$, ще разгледаме земната атмосфера като идеален газ, намиращ се в състояние на термодинамично равновесие с определена температура $T$. Такъв модел на атмосферата се нарича изотермен. Нека на височина $h$ в изотермна атмосфера мислено да отделим малък цилиндричен обем от газа с лице на основата $S$ и височина $dh$ (Фиг. \ref{fig:34.4}). На отделения обем действа силата на тежестта
$$mg = \rho Vg = \rho Sdhg,$$
където $\rho$ е плътността на въздуха, а $g$ -- земното ускорение. Освен това околният въздух действа на отделения обем със сили на нормален натиск. При механично равновесие силата на тежестта се уравновесява от силите на нормален натиск
$$\rho gSdh = (p(h)-p(h+dh))S.$$

Съкращаваме $S$ и заместваме израза в скобите с $-dp$. (Изменението на налягането при увеличаване на височината с $dh$ e $dp = p(h+dh) - p(h)$.) Получаваме
$$\rho gdh = -dp.
$$

Изразяваме плътността на въздуха от уравнението за състоянието на идеалния газ $\displaystyle\rho = \frac{m}{V} = \frac{Mp}{RT}$ и я заместваме в горното уравнение
$$\frac{M\rho}{RT} gdh = -dp \text{ или } \frac{gM}{RT} dh = -\frac{dp}{p}.
$$

След непосредствено интергиране на диференциалното уравнение \eqref{eq:34.10} и отчитане на граничното условие, че върху земната повърхност, т.е. при $h = 0$, атмосферното налягане е $p_0$, се получава



![](Resources/34-4.png)
```

```
	`Фиг. 34.4`

$$p = p_0 \exp\left(-\frac{gMh}{RT}\right)
$$

Уравнение \eqref{eq:34.11} се нарича *барометрична формула*. Барометричната формула показва, че в рамките на модела на изотермната атмосфера налягането $p$ на въздуха намалява по експоненциален закон с височината $h$. Ще отбележим, че в реалната земна атмосфера протичат сложни неравновесни процеси, поради което температурата в различните и слоеве е различна. Затова барометричната формула само с приближение описва зависимостта $p(h)$.

> [!question] Пример 34.3
Като използвате модела на изотермната атмосфера, пресметнете атмосферното налягане в София. На морското равнище налягането е $p_0 = 760$ mm Hg стълб. София се намира на надморската височина $h = 550$ m. Моларната маса на въздуха e $M = 0,\!029$ kg/mol, температурата е $T = 300$ К.
\end{psexample}
> [!note]- Решение
 Заместваме данните от условието на задачата в барометричната формула \eqref{eq:34.11} и получаваме
$$p =p_0 \exp\left(-\frac{gMh}{RT}\right) = (760~\mathrm{mm\ Hg})\exp\left(-\frac{(0,\!029~\mathrm{\frac{kg}{mol}})(9,\!8~\mathrm{\frac{m}{s^2}})(550~\mathrm{m})}{(8,\!3~\mathrm{\frac{J}{mol\cdot K}})(300~\mathrm{K})}\right) = 714~\mathrm{mm\ Hg}$$

**Болцманово разпределение**

Заместваме в барометричната формула: $p = n_V kT$ (вж. уравнение \eqref{eq:32.12} на стр.177), където $n_V= N/V$ е концентрацията на молекулите; $M = N_A m$, където $m$ е масата на една молекула; $R = kN_A$. Получаваме

$$n_V = n_{V0} \exp\left(-\frac{mgh}{kT}\right) = n_{V0}\exp\left(-\frac{\varepsilon_p}{kT}\right)
$$

където $n_{V0} = p_0/kT$ е концентрацията на молекулите на земната повърхност (при $h = 0$), a $\varepsilon_p= mgh$ е потенциалната енергия на една молекула в полето на силата на тежестта. Зависимостта \eqref{eq:34.12} на концентрацията на молекулите от височината се определя от два конкуриращи се фактора: земното привличане и хаотичното топлинно движение. Под действие на земното привличане молекулите се стремят да се съберат върху земната повърхност, т.е. да заемат положение с минимална потенциална енергия $\varepsilon_p$. От друга страна, в резултат на хаотичното топлинно движение и ударите голяма част от молекулите имат скорост, насочена нагоре. Те преодоляват земната гравитация и се издигнат, като част от кинетичната им енергия се преобразува в гравитационна потенциална енергия. Колкото по-голяма е кинетичната енергия на молекулите (средната кинетична енергия е пропорционална на $kT$), толкова по-слабо влияние ще оказва силата на тежестта и по-равномерно ще са разпределени молекулите, т.е. концентрацията по-бавно ще намалява с височината $h$.

И така, в отсъствие на външно силово поле концентрацията ли на молекулите на идеалния газ навсякъде е еднаква. Когато газът се намира в еднородното поле на силата на тежестта, концентрацията $n_V$ зависи по експоненциалния закон \eqref{eq:34.12} от потенциалната енергия $\varepsilon_p$, на молекулите. В периода 1868-1871 г. Л. Болцман доказва, че формулата
$$n_V =n_{V0}\exp\left(-\frac{\varepsilon_p}{kT}\right)
$$
е в сила и за идеален газ, който се намира в произволно потенциално силово поле. (В случая $n_{V0}$ е концентрацията на молекулите, там където потенциалната им енергия е $\varepsilon_p = 0$). При това полето може да е нееднородно и не е от значение физическата му природа. Трябва обаче полето да е потенциално, т.е. външните сили, действащи на молекулите на газа да са консервативни. Доказва се, че в случай на неконсервативни сили не е възможно механично равновесие на газа.

Формула \eqref{eq:34.13} изразява закона на Болцман за разпределението на концентрацията на молекулите на идеален газ, намиращ се в потенциално външно поле. Болцман също така доказва, че външните

полета не влияят на разпределението на молекулите по скорости. В състояние на термодинамично равновесие разпределението по скорости се подчинява на закона на Максуел \eqref{eq:34.2}. Външните полета променят само концентрацията на молекулите, която зависи от потенциалната енергия на молекулите и се изменя съгласно с Болцмановото разпределение \eqref{eq:34.13}.

Понятие за квантовите разпределения Разпределенията на Максуел и на Болцман са основните разпределения в класическата физика. Те се основават на две предположения: 1. хаотичният характер на топлинното движение; 2. движението и взаимодействието на молекулите се описва от законите на класическата механика.

Квантовата статистика отчита квантовите свойства на микрочастиците, например дискретния характер на техния енергетичен спектър, тъждествеността (пълната неразличимост) на частиците от даден вид и др. Освен познатите силови взаимодействия, еднаквите микрочастици от една макросистема оказват особено влияние една на друга, което е свързано с тяхната тъждественост и се характеризира с величината спин. В зависимост от спина микрочастиците се разделят на фермиони и бозони. За идеален газ, съставен от фермиони, е в сила принципът на Паули: в едно и също квантово състояние не могат да се намират едновременно два фермиона. За бозоните такова ограничение не съществува. Идеалните газове от бозони или фермиони се характеризират с различни квантови разпределения, наречени съответно разпределение на Бозе и разпределение на Ферми. Запознаването с техния аналитичен вид и характерни особености излиза извън рамките на тази книга. Ще отбележим само, че при повишаване на температурата квантовите свойства на микрочастиците започват да играят все по-малка роля и при достатъчно висока температура квантовите разпределения добиват вид, който е аналогичен на класическите разпределения на Максуел и Болцман. Например за водорода преминаването от квантово към

класическо разпределение на молекулите става при температура около 30 К, докато квантовите свойства на електронния газ в металите играят определяща роля дори при температура 10 000 К.

Задачи

1. Идеален газ се намира при температура 27°C. До каква температура трябва да се нагрее газът, за да нарасне 2 пъти най-вероятната скорост на молекулите му?

2. При температура $T_1$ средната аритметична скорост на молекулите на идеален газ е равна на най-вероятната скорост на молекулите на същия газ при температура $T_2$. Колко в отношението $T_1/T_2$ на двете температури?

3. При каква температура средната квадратична скорост на молекулите на водорода е с $\Delta v = 100$ m/s по-голяма от тяхната най-вероятна скорост?

4. При каква температура разликата между средните аритметични скорости на молекулите на азота и на кислорода във въздуха е $\Delta v = 40$ m/s?

5. При каква температура на молекулите на водорода със скорости $v_1 = 500$ m/s и $v_2$ = 1000 m/s съответства една и съща стойност на функцията на разпределение на молекулите по големина на скоростта, $F(v_1) = F(v_2)$?

6. Сравнете концентрацията $n_{V1}$ на молекулите на въздуха на високопланински връх с височина 7000 m с концентрацията им $n_{V0}$ на морското равнище. Приемете, че атмосферата се намира при постоянна температура $T = 273$ К. Моларната маса на въздуха е $M = 0,\!029$ kg/mol.

7. а) Като използвате барометричната формула, докажете, че частта $f$ от молекулите на въздуха от атмосферата на Земята, намиращи се във въздушен слой с височина $h$, обвиващ земната повърхност, е
$$f = 1 - \exp\left(-\frac{Mgh}{RT}\right).$$
6) Колко метра е височината $h$ на най-плътния слой от земната атмосфера, в който се намират половината от всички молекули на въздуха? Приемете, че атмосферата се намира при постоянна температура $T = 270$ К. Моларната маса на въздуха е $M = 0,\!029$ kg/mol, земното ускорение е $g = 9,\!8~\mathrm{m/s^2}$.

