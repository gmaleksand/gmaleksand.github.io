Принцип на суперпозицията

Досега разглеждахме прости хармонични трептения, които се извършват под действието само на една връщаща сила. Как ще се движи материална точка, ако при отклоняване от равновесното й положение възникват две или повече връщащи сили? Отговор на този въпрос дава принципът на суперпозицията на трептенията: *Ако на една материална точка действат няколко връщащи сили, тя извършва едновременно толкова хармонични трептения, колкото е броят на връщащите сили.* Всяко трептене е независимо от останалите - извършва се под действие на определена сила, така както би се извършвало, ако останалите сили не действаха.

Ще отбележим, че принципът на суперпозицията е следствие от линейност та на диференциалното уравнение \eqref{eq:70.3}, което описва хармоничното трептене. В него променливата $x$ и нейната втора производна влизат на първа степен. Ако трептенето е анхармонично, т.е. ако връщащата сила съдържа членове, пропорционални на $x^2$, $x^3$ и т.н., уравнението, описващо такова трептене, не е линейно и принципът на суперпозицията престава да е в сила. Това означава, че две нелинейни (анхармонични) трептения не са независими, а взаимно си влияят. По-нататък ще разглеждаме само хармонични трептения, които в общия случай могат да са с различни честоти, посоки, амплитуди и начални фази. При тяхното наслагване се получава сложно движение. Ще се спрем само на трите най-прости частни случая, които най-често се срещат в различни области на физиката:

1. Събиране на трептения с еднаква честота и направление.

2. Събиране на две трептения с еднакво направление и близки честоти.

3. Събиране на две взаимно перпендикулярни трептения с еднакви честоти.

**Векторни диаграми**

Материална точка извършва в направление на оста $x$ едновременно две прости хармонични трептения с еднаква кръгова честота $\omega_0$:
$$x_1 = A_1 \sin(\omega_0 t + \varphi_{01});\ x_2= A_2 \sin(\omega_0 t + \varphi_{02}).$$
В общия случай амплитудите и началните фази са различни. Съгласно с принципа на суперпозицията отклонението $x$ на материалната точка от равновесното й положение в произволен момент от времето $t$ е
$$x = x_1 + x_2 = A_1 \sin(\omega_0 t+\phi_{01}) + A_2 \sin(\omega_0 t+\phi_{02}).
$$
Съществува прост геометричен метод за нагледно представяне на хармоничните трептения чрез вектори, наречен *метод на векторните диаграми*. Този метод е особено полезен, когато се налага събиране на хармонични трептения, защото заменя трудоемкото събиране на тригонометрични функции с нагледното геометрично събиране на вектори. Всяко хармонично трептене $x = A\sin(\omega_0t + \varphi_0)$ се представя чрез вектор $\vec A$ с модул $A$, равен на амплитудата на трептене, който се върти около началото на координатната система с постоянна ъглова скорост, равна на кръговата честота на трептене (Фиг. \ref{fig:72.1}а). В даден момент $t$ векторът $\vec A$ сключва с оста $y$ ъгъл $\varphi$, равен на моментната стойност на фазата на трептене $\varphi = \omega_0 t + \varphi_0$. Проекцията на вектора $\vec A$ върху оста $x$ е
$$x = A\sin\varphi = A\sin(\omega_0 t + \varphi_0),$$
т.е. тя се изменя с течение на времето по същия закон, както отклонението $x$ при хармоничното трептене: казваме, че проекцията на вектора $\vec A$ извършва хармонично трептене.



![](Resources/72-1.png)
```

```
	`Фиг. 72.1`


Нека материалната точка извършва едновременно двете хармонични трептения, зададени аналитично с уравнение \eqref{eq:72.1}. На векторната диаграма построяваме вектор $\vec A_1$ с начало в началото $O$ на координатната система, който сключва ъгъл $\varphi_1 = \omega_0 t + \varphi_{01}$ с оста $y$ (Фиг. \ref{fig:72.1}б). От края на вектора $\vec A_1$ построяваме втори вектор $\vec A_2$, сключващ ъгъл $\varphi_2 = \omega_0 t + \varphi_{02}$ оста $y$. Така двете трептения са представени с вектори, чиито модули $A_1$ и $A_2$ са равни на амплитудите на трептене. Двата вектора се въртят с еднаква ъглова скорост $\omega_0$ около началото $O$, която е равна на кръговата честота на трептене. Поради това ъгълът между тях $\Delta \varphi$ не се променя с течение на времето. Той е равен на разликата в началните фази на двете трептения:
$$\Delta \varphi = \varphi_2 - \varphi_1 = (\omega_0 t + \varphi_{02}) - (\omega_0 t + \varphi_{01}) = \varphi_{02} - \varphi_{01}$$
Следователно сумата от двата вектора $\vec A = \vec A_1 + \vec A_2$ е вектор с постоянен модул, който се върти със същата ъглова скорост $\omega_0$. От Фиг. \ref{fig:72.1}б се вижда, че проекцията на вектора $\vec A$ върху оста $x$ се изразява с уравнение \eqref{eq:72.1}. Оттук следва изводът, че сумата от две хармонични трептения с еднакви кръгови честоти $\omega_0$, които се извършват в едно и също направление, е хармонично трептене със същата кръгова честота $\omega_0$. На векторната диаграма това резултантно трептене се представя с вектор $\vec A$, равен на геометричната сума от векторите, изразяващи отделните трептения. Фазата на резултантното трептене е равна на ъгъла $\varphi$, който векторът $\vec A$ сключва с оста $y$. Амплитудата на трептене е равна на модула на вектора $\vec A$ и може да се определи от триъгълника, образуван от трите вектора (Фиг. \ref{fig:72.1}б) -- например с помощта на косинусовата теорема.

По метода на векторните диаграми могат да се събират не само две, но и произволен брой трептения. За целта от края на вектора $\vec A_2$ се построява вектор $\vec A_3$, изразяващ третото трептене и т.н. (Фиг. \ref{fig:72.2}). Векторът $\vec A$, който свързва началото $O$ на координатната система с края на тази начупена линия, изразява резултантното трептене. Проекцията на вектора $\vec A$ върху координатната ос $x$ е равна на отклонението $x$ на материалната точка от равновесното и положение:


![](Resources/72-2.png)
```

```
	`Фиг. 72.2`

$$x = x_1 + x_2 + x_3 + \dots$$

Модулът $A$ на вектора $\vec A$ и ъгълът $\varphi$, който векторът $\vec A$ сключва с оста $y$, са равни съответно на амплитудата и на фазата на резултантното трептене.

> [!question] Пример 72.1
Материална точка извършва в направление на оста $x$ едновременно две хармонични трептения с еднаква кръгова честота $\omega_0$. Определете амплитудата $A$ на резултантното трептене. Амплитудите на двете трептения са $A_1$ и $A_2$, а разликата в началните им фази е $\Delta \varphi$. При каква стойност на $\Delta \varphi$ амплитудата на резултантното трептене е:

а) максимална; б) минимална?
\end{psexample}
> [!note]- Решение
 На векторната диаграма всички вектори се въртят около началото на координатната система с постоянна ъглова скорост. За нагледност на чертежа и за опростяване на пресмятанията е удобно да се избере такъв момент от времето $t$, в който един от векторите е насочен по някоя от координатните оси. В случая можем да изберем момента $t$ така, че векторът $\vec A_1$, изразяващ първото от двете хармонични трептения на материалната точка, да е насочен по оста $y$ (Фиг. \ref{fig:72.3}). Тогава в момента $t$ векторът $\vec A_2$, изразяващ второто трептене, сключва ъгъл $\Delta\phi$ с оста $y$. Резултантното движение (трептене) на материалната точка се представя с вектора $\vec A = \vec A_1 + \vec A_2$. Прилагаме косинусовата теорема за триъгълника, образуван от трите вектора,



![](Resources/72-3.png)
```

```
	`Фиг. 72.3`


$$A^2 = A_1^2+ A_2^2+2A_1A_2\cos(\Delta\varphi), $$
откъдето определяме амплитудата на резултантното трептене:
$$A=\sqrt{A_1^2+A_2^2+2A_1A_2\cos(\Delta\varphi)}.$$

а) Амплитудата на трептене $A$ е максимална при $\cos (\Delta\varphi) = 1$, т.е. при до $\Delta\varphi = 2m\pi$, където $m = 0 \pm 1, \pm 2$ и т.н. Тогава $A= A_1 + A_2$ - двете трептения се извършват във фаза (синфазни трептения) и амплитудите им се събират.

6) Амплитудата е минимална при $\cos (\Delta\varphi) = -1$, т.е. при $\Delta\varphi = (2m + 1) \pi$, където $m = 0 , \pm1, \pm2$ и т.н. Тогава $A= |A_1 - A_2|$ -- двете трептения се извършват в амплитудите им се изваждат.

**Биене**

Ще разгледаме движението на материална точка, която извършва едновременно в едно и също направление две хармонични трептения с близки по големина кръгови честоти, съответно равни на $\omega$ и $\omega + \Delta\omega$ при което $\Delta\omega\ll\omega$ Ще покажем, че резултантното движение може да се разглежда като хармонично трептене с пулсираща амплитуда, наречено *биене*. За да опростим пресмятанията, ще се ограничим с частния случай, когато двете трептения имат еднакви амплитуди и начални фази. В този случай началният момент $t = 0$ може да се избере така, че началните фази да са равни на нула: $\varphi_{01} = \varphi_{02} = 0$ Тогава
$$x = x_1 + x_2 = A \sin\omega t + A \sin(\omega+\Delta\omega)t.
$$
С помощта на тригонометричното тъждество
$$\sin \alpha + \sin \beta = 2\sin\frac{\alpha + \beta}2\cos\frac{\alpha - \beta}2$$
преобразуваме уравнение \eqref{eq:72.2} и получаваме
$$x = 2A\cos\left(\frac{\Delta\omega t}{2}\right) \sin \omega t ,
$$
където в аргумента на функцията $\sin$ сме пренебрегнали члена $\Delta \omega t/2$ който е много по-малък от $\omega t$. Тъй като $\Delta\omega \ll \infty$, функцията $\displaystyle \cos\left((\Delta\omega t)/2\right)$ се изменя много по-бавно от функцията $\sin\omega t$. Затова движението, което се описва от уравнение \eqref{eq:72.3}, може да разглеждаме като хармонично трептене $x = A'\sin\omega t$ c кръгова честота $\omega$ и пулсираща амплитуда
$$|A'| = 2A\left|\cos\left(\frac{\Delta\omega t}{2}\right)\right| ,
$$


![](Resources/72-4.png)
```

```
	`Фиг. 72.4`

която се изменя с течение на времето също по хармоничен закон, но много по-бавно: за времето на един цикъл на трептене с кръгова честота $\omega$ изменението на амплитудата е много малко. На Фиг. \ref{fig:72.4} са показани графиките на функциите $x(t)$ и $|A'|$ при биене. Времето между два последователни максимума (минимума) на амплитудата $|A'|$ се нарича период на биене $T_\text{б}$ Периодът на биене се определя от уравнение \eqref{eq:72.4}:
$$\frac{\Delta \omega T_\text{б}}{2}=\pi;\ T_\text{б}=\frac{2\pi}{\Delta \omega}
$$
Разликата $\Delta\omega$ в кръговите честоти на двете трептения се нарича кръгова честота на биене.

Биене може да се демонстрира с два камертона. Когато разликата в честотите, с които трептят камертоните, е голяма, ухото и мозъкът възприемат камертоните като два независими източника на звук с различна височина на тона. Когато обаче разликата в честотите е много малка ($\Delta\nu = \Delta\omega/2 \pi \leq 10$ Hz) ухото вече не възприема техния звук като два отделни тона, а само като един тон с пулсираща амплитуда. Чува се биене -- звукът периодично се усилва и затихва.

**Събиране на две трептения с еднакви честоти, извършващи се във взаимно перпендикулярни направления**

Материална точка извършва едновременно две хармонични трептения с еднакви честоти във взаимно перпендикулярни направления: по оста $x$ и по оста $y$ на правоъгълна координатна система, чието начало О съвпада с равновесното положение на материалната точка. Избираме началния момент $t = 0$ така, че началната фаза на едното трептене да е нула. Тогава
$$x = A\sin\omega t;\ y = B\sin(\omega t + \varphi_0),
$$
където $A$ и $B$ са амплитудите на двете трептения, а $\varphi_0$ фазовата разлика между тях. Ще разгледаме два характерни случая:

1. Двете трептения са във фаза ($\varphi_0 = 0$) или в противофаза ($\varphi = \pi$). При $\varphi_0 = 0$ уравнения \eqref{eq:72.6} имат вида
$$x = A\sin\omega t; y = B\sin\omega t.$$
Изключваме $\sin\omega t$ и получаваме уравнението на траекторията
$$y = \frac{B}{A}x,
$$

което е уравнение на права линия. Материалната точка извършва хармонично трептене с кръгова честота $\omega$ и амплитуда $C = \sqrt{A^2 + B^2}$ в направление, което сключва ъгъл $\displaystyle\alpha= \arctan\frac{B}{A}$ с оста $x$ (Фиг. \ref{fig:72.5}а). На Фиг. \ref{fig:72.5}б е показан аналогичният случай за $\varphi_0 = \pi$ Следователно, ако материална точка извършва едновременно две хармонични трептения във взаимно перпендикулярни направления с еднаква кръгова честота $\omega$, които са във фаза ($\varphi_0 =0$) или в противофаза ($\varphi_0 = \pi$) , резултантното движение също е хармонично трептене с кръгова честота $\omega$. То се извършва в направление, определено от отношението на амплитудите на двете трептения.

Вярно е и обратното твърдение: всяко хармонично трептене може да се представи като сума от две хармонични трептения със същата кръгова честота, които са във фаза или в противофаза и се извършват в две взаимно перпендикулярни направления.

2. Между двете трептения има фазова разлика $\varphi_0 = \pi/2$ Тогава

$$x= A\sin\omega t; y = B \sin(\omega t + \frac{\pi}{2}) = B \cos \omega t.$$

Вдигаме на квадрат двете страни на тези уравнения и ги събираме. Получаваме
$$\frac{x^2}{A^2} + \frac{y^2}{B^2} =\sin^2 \omega t+\cos^2 \omega t=1.
$$
Това е уравнение на елипса, чиито полуоси са равни на амплитудите $A$ и $B$ на двете трептения, т.е. в този случай материалната точка се движи по елипса. Осите на елипсата лежат върху координатните оси $x$ и $y$ (Фиг. \ref{fig:72.5}в). Когато $\varphi_0 = \pi/2$, материалната точка се движи по посока на часовата стрелка, а при $\varphi_0 = (- \pi)/2$ -- в противоположната посока едно завъртане е равно на периода на трептене. Когато двете трептения имат еднакви амплитуди $A = B$, елипсата преминава в окръжност.

Следователно равномерното движение по окръжност може да се разглежда като сума от две хармонични трептения с еднаква кръгова честота $\omega$, равна на ъгловата скорост на въртене. Трептенията се извършват в две взаимно перпендикулярни направления, имат еднакви амплитуди, равни на радиуса на окръжността, и фазова разлика $\varphi_0 = \pm \pi/2$.

При произволна фазова разлика $\varphi_0$ между двете трептения траекторията на материалната точка също е елипса. В общия случай обаче осите на тази елипса не лежат върху координатните оси, в направление на които се извършват двете хармонични трептения (Фиг. \ref{fig:72.5}г).



![](Resources/72-5.png)
```

```
	`Фиг. 72.5`
