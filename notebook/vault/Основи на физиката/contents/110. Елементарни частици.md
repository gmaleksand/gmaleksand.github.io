В началото на 30-те години на XX век физиците смятат, че цялата материя е съставена само от три вида частици: електрони, протони и неутрони. Те били наречени *елементарни частици*, защото се е предполагало, че са най-малките, неделими късчета материя, които нямат вътрешна структура, т.е. не са изградени от други, по-малки частици.

След създаването на мощни ускорители на заредени частици става възможно да се изследва ударът между две частици, имащи огромна кинетична енергия. Например един от най-големите ускорители в света в Женева, Швейцария, ускорява протоните до енергия около $5.10^{11}$ eV. Изследванията показват, че при такива удари се създават нови частици, които също е прието да се наричат елементарни. Досега са открити стотици подобни частици, които са изключително нестабилни и след много кратък интервал от време, наречен време на живот, се разпадат на други частици.

**Адрони и лептони**

В зависимост от взаимодействията, в които участват, елементарните частици (с изключение на фотоните) се разделят на две големи категории: *адрони и лептони*. Адрони се наричат частиците, които участват в силни взаимодействия. Има два класа адрони *мезони* и *бариони*, които се различават по маса и спин.



\begin{table}

	\begin{tabular}{ccccccc}
	Клас& Частица& Символ& \begin{tabular}{@{}c@{}}Анти-\\частица\end{tabular}& \begin{tabular}{@{}c@{}}Маса\\ ($\mathrm{MeV/c^2}$)\end{tabular}& Време на живот, s& Схема на разпадане*\\
	Лептони& Електрон& $e^-$& $e^+$& 0,511& Стабилна& \\
	& Неутрино ($e$)& $\nu_e$& $\tilde\nu_e$& 0 (?)& Стабилна& \\
	& Мюон& $\mu^-$& $\mu^+$& 105,7& $2,\!20.10^{-6}$& $e^{-}\tilde{\nu}_e \nu_\mu$\\
	& Неутрино ($\mu$)& $\nu_\mu$& $\tilde\nu_\mu$& 0 (?)& Стабилна& \\
	& Тау-лептон& $\tau^-$& $\tau^+$& 1784& $<2.10^{-13}$& $\mu^{-}\tilde{\nu}_\mu \nu_\tau$, $e^{-}\tilde{\nu}_\mu\nu_\tau$\\
	& Неутрино ($\tau$)& $\nu_\tau$& $\tilde\nu_\tau$& 0 (?)& Стабилна& \\
	\begin{tabular}{@{}c@{}}Адрони\\Мезони\end{tabular} & \begin{tabular}{@{}c@{}}Пион\\(пи-мезон)\end{tabular} & $\pi^+$& $\pi^-$& 139,6& $2,\!6.10^{-8}$& $\mu^+ \nu_\mu$\\
	& & $\pi^0$& $\pi^0$& 135,0& $0,\!83.10^{-16}$& $2\gamma$\\
	& \begin{tabular}{@{}c@{}}Каон\\ (ка-мезон)\end{tabular}& $K^+$& $K^-$& 493,7& $1,\!24.10^{-8}$&$\mu^+\nu_\mu$, $\pi^+\pi^0$\\
	& & $K_s^0$& $\tilde K_s^0$& 497,7& $0,\!89.10^{-10}$&$\pi^+\pi^-$, $2\pi^0$\\
	& Ета& $\eta^0$& $\eta^0$& 548,8& $<10^{-18}$& $2\gamma$, $3\pi$\\
	Бариони& Протон& $p$& $\tilde p$& 938,3& Стабилна&\\
	& Неутрон& $n$& $\tilde n$& 939,6& 920&$pe^-\tilde{\nu}_e$\\
	& Ламбда& $\Lambda^0$& $\tilde\Lambda^0$& 1115,6& $2,\!6.10^{-10}$&$p\pi^-$, $n\pi^0$\\
	& Сигма& $\Sigma^+$& $\tilde\Sigma^-$& 1189,4& $0,\!80^{-10}$&$p\pi^0$, $n\pi^+$\\
	& & $\Sigma^0$& $\tilde\Sigma^0$& 1192,5& $6.10^{-20}$&$\Lambda^0\gamma$\\
	& & $\Sigma^-$& $\tilde\Sigma^+$& 1197,3& $1,\!5.10^{-10}$&$n\pi^-$\\
	& Хи& $\Xi^0$& $\tilde\Xi^0$& 1315& $2,\!9.10^{-10}$&$\Lambda^0\pi^0$\\
	& & $\Xi^-$& $\Xi^+$& 1321& $1,\!64.10^{-10}$&$\Lambda^0\pi^-$\\
	& Омега& $\Omega^-$& $\Omega^+$& 1672& $0,\!82.10^{-10}$&$\Xi^0\pi^-$, $\Lambda^0 K^-$\\
	\end{tabular}
```
Някои елементарни частици и техни свойства
```
	\label{table:110.1}
\end{table}
* Означенията в тази колона от рода на $p\pi^0$, $n\pi^+$ показват, че има два начина на разпадане на съответната частица: $\Sigma^+ \to p+\pi^0$ и $\Sigma^+\to n+\pi^+$.

Мезоните (от гр. мезос среден) имат цял спин (0 или 1), а масите им лежат между масата на електрона и масата на протона. Всички мезони са нестабилни частици. Като крайни продукти след разпадането им се получават електрони, позитрони, неутрино и фотони.

Протоните и неутроните принадлежат на класа на барионите (от гр. варис тежък). Масата на барионите е равна или е по-голяма от масата на протона. Всички бариони имат полуцял спин (1/2 или 3/2). С изключение на протона те също са нестабилни частици. Дори неутроните, когато не са свързани в ядра, живеят средно само 920 s (15 min), след което се разпадат на протони, електрони и антинеутрино. В крайните продукти след разпадането на всички нестабилни бариони задължително присъстват протони.

Лептоните (от гр. лептос -лек), за разлика от адроните, не участват в силните взаимодействия. Те участват във всички останали взаимодействия (електромагнитни, слаби, гравитационни). Семейството на лептоните е най-малобройно. Досега са открити само три вида заредени лептона: електрон, мюон и тау лептон. На всеки от тях съответства по един вид неутрино: електронно неутрино, мюонно неутрино и тау неутрино. Неутриното е електронеутрална частица. Предполага се, че масата му е нула или е много малка. Неутриното са също толкова често срещани обекти, както фотоните. Те имат изключително голяма проникваща способност - например почти безпрепятствено преминават през Земята, Слънцето и другите небесни тела. Неутрино се изпускат при различни ядрени реакции и при разпадането на някои частици. Пристигащите до Земята потоци от неутрино носят информация за ранни те стадии от развитието на Вселената, за процесите в недрата на звездите и Слънцето и др.

В табл. 110.1 са систематизирани някои от основните характеристики на частици от трите класа. За означаване на повечето частиците се използват букви от гръцката азбука. Горе вдясно на буквата се поставя знак ``+'', ``-'' или ``0'', който по-казва какъв е електричният заряд на частицата ($+e$, $-e$ или нула).

Според съвременната класификация основните различия между адроните и лептоните са в тяхната вътрешна структура. Смята се, че лептоните са безструктурни, т.е. те не са изградени от други частици. Затова те се разглеждат като истински елементарни частици. Мезоните и барионите са съставени от кварки.

**Кварки**

За да обяснят свойствата на елементарните частици, през 1963 година независимо един от друг американските физици Мъри Гел Ман (роден през 1929 г.) и Джордж Цвайг (роден през 1937 г. в Съветския съюз) създават теоретичен модел, съгласно с който всички адрони са изградени от по-малки частици, наречени кварки. Думата ``кварк'' няма определено смислово значение. С присъщото на физиците чувство за хумор Гел Ман я заимства от роман на известния писател Дж. Джойс, чийто герой в съня си чува странната фраза ``Три кварка за мистър Марк''. Първоначалният кварков модел на адроните включва три кварка, които се означават със символите u, d и s. Това са първите букви от названията на кварките на английски език (имената са дадени произволно): up (горен), down (долен) и strange (странен). Кварките са единствените частици с дробен електричен заряд, и кваркът има положителен заряд $+2e/3$, а d- и s-кварките са носители на отрицателен заряд $-e/3$.


\begin{table}

	\begin{tabular}{cccc}
	Наименование& Символ& Ел. заряд& Maca (MeV/c$^2$) \\
	Горен (up) & u& $+2e/3$& 360\\
	Долен (down) & d& $-e/3$& 360\\
	Странен (strange)& s& $-e/3$& 540\\
	Очарован (charmed)& c& $+2e/3$& 1500\\
	Красив (beauty)& b& $-e/3$& 5000\\
	Топ (top)& t& $+2e/3$& 173 000\\
	\end{tabular}
```
Характеристики на кварките
```
	\label{table:110.2}
\end{table}
	
През последните 30 години са открити нови тежки частици, чиито свойства и структура не могат да се обяснят с първоначалния трикварков модел. Това налага неговото усъвършенстване. Според съвременните представи цялата материя е изградена от 6 лептона (вж. табл. 110.1) и от 6 кварка. Някои от характеристиките на кварките са представени в табл. 110.2.

На всеки кварк съответства антикварк
($\tilde u$, $\tilde d$, $\tilde s$, $\dots$) със същата маса, но с противоположен електричен заряд.

Строеж на барионите и мезоните

Барионите са изградени от три кварка. На Фиг. \ref{fig:110.1} схематично е показана вътрешната структура на протоните и неутроните. Протонът съдържа два u-кварка и един d-кварк, а неутронът два d-кварка и един u-кварк. Сумарният електричен заряд на трите кварка на протона е $2e/3+2e/3+(-e/3) = e$. За неутрона: $2e/3 + (-e/3) + (-e/3) = 0$.



![](Resources/110-1.png)
```

```
	`Фиг. 110.1`


Мезоните са изградени от един кварк и от един антикварк (Фиг. \ref{fig:110.1}).

Обърнете внимание, че протоните и неутроните съдържат единствено най-леките кварки (u- и d-кварки). Следователно, въпреки огромното си многообразие, заобикалящият ни материален свят е изграден само от четири истински елементарни частици: от двата най-леки кварка и от двойката най-леки лептони (електрон и електронно неутрино). Останалите кварки и лептони съществуват само в екстремални условия във физичните експерименти с удари между частици с много голяма енергия или при изключително високите температури, създадени на определен етап от еволюцията на някои звездни системи и на Вселената като цяло.

**Взаимодействие между кварките**

Кварките са заредени частици, но електричните сили нямат съществено значение при тяхното взаимодействие. То се определя от един нов вид заряд, характерен само за кварките. Прието е той да се нарича *цветен заряд* или само *цвят*. Съществуват три вида цветни заряди, наречени *червен*, *зелен* и *син*. Антикварките са носители съответно на *античервен*, *антизелен* и *антисин* цветен заряд. Цветните заряди се групират в три двойки противоположни заряди: червен-античервен, зелен-антизелен и син-антисин. Всяка от тях е аналог на противоположните електрични заряди (положителен и отрицателен заряд). Трите кварка в протоните и неутроните (както и в останалите бариони) имат различни цветни заряди: единият кварк е червен, другият е зелен, а третият син. При свързването на три разноцветни кварка се получава безцветен барион, т.е. частица, която не е носител на цветен заряд. Мезоните също са безцветни, защото са изградени от един кварк с определен цветен заряд и един антикварк с противоположния цветен заряд. (Терминът цвят е възприет по аналогия с оптиката, където при смесване на трите основни цвята червен, зелен и син, се получава бяла светлина. Не трябва да се забравя обаче, че цветът е физична характеристика на кварките, която няма нищо общо с нашите зрителни възприятия.) Силите на взаимодействие между кварките се определят от техния цветен заряд. Тези сили са много по-големи от всички останали сили в природата, затова взаимодействието между кварките се нарича *силно взаимодействие*. Кварките с еднакви цветни заряди се отблъскват, а кварк и антикварк с противоположни цветни заряди се привличат. Например два червени кварка се отблъскват, докато червен кварк и античервен антикварк се привличат и могат да образуват свързана система мезон. Кварките с различни цветни заряди също се привличат. Затова червен, зелен и син кварк могат да образуват свързана система от три взаимно привличащи се частици барион. Ядреното взаимодействие между протоните и неутроните също се дължи на взаимодействието между кварките, т.е. то е силно взаимодействие. Всички адрони участват в силни взаимодействия, докато лептоните, които не са изградени от кварки, не участват в тях.