Плътност на енергията

Обемната плътност $w$ на енергията на електромагнитното поле във вакуум е равна на сумата от обемната плътност на енергията на електричното поле $\displaystyle w_E = \frac{\varepsilon_0 E^2}{2}$ (вж. \ref{sec:49}) и обемната плътност на енергията на магнитното поле $\displaystyle w_B = \frac{B^2}{2\mu_0}$ (вж. 567):
$$w = w_E + w_B = \frac{\varepsilon_0 E^2}{2} + \frac{B^2}{2\mu_0}.
$$

В електромагнитната вълна интензитетът на електричното поле $E$ и индукцията на магнитното поле $B$ се изменят с течение на времето, поради което уравнение \eqref{eq:85.1} изразява моментната стойност на плътността на енергията. Като се отчете, че за ЕМ вълна моментните стойности на $E$ и $B$ са свързани със съотношението $B = E/c$ и се вземе предвид уравнение \eqref{eq:84.1} $\displaystyle c = \frac{1}{\sqrt{\varepsilon_0 \mu_0}}$ за скоростта $c$ на ЕМ вълни във вакуум, формулата за плътността на енергията на магнитното поле на вълната може да се запише във вида
$$w_B = \frac{B^2}{2\mu_0}= \frac{1}{2\mu_0} \left(\frac{E}{c}\right)^2 = \frac{\varepsilon_0\mu_0}{2\mu_0} E^2 = \frac{\varepsilon_0 E^2}{2}.$$

Следователно за електромагнитните вълни обемната плътност на магнитната енергия е равна на обемната плътност на електричната енергия: $W_B = W_E$ Тогава
$$w = w_E + w_B = 2w_E = \varepsilon_0 E^2.
$$
Интензитетът на електричното поле $E$ на линейно поляризирана в направление на оста $y$ плоска монохроматична вълна, която се разпространява по оста $x$ на правоъгълна координатна система, се изменя по синусовия закон $E_y = E_{0y} \sin(\omega t - kx)$

Средната стойност на плътността на енергията за такава вълна е
$$\begin{aligned}
	&\overline w = \varepsilon_0 \overline {E^2} = \\
	&= \varepsilon_0 E_{0y}^2 \overline {\sin^2 (\omega t - kx)} = \frac{1}{2} \varepsilon_0 E_{0y}^2.
	\end{aligned}
$$
**Вектор на Пойнтинг**

На Фиг. \ref{fig:85.1} е показан малък елемент от плоска повърхност с площ $dA$, разположен перпендикулярно на посоката на разпространение на плоска монохроматична електромагнитна вълна. За интервал от време $dt$ вълната пренася през повърхността на елемента енергия $dW$, равна на енергията на електромагнитното поле в паралелепипед с обем $(cdt) dA$:
$$\begin{aligned}
	&dW = wcdtdA = \varepsilon_0 EcdtdA=\\
	&= \varepsilon_0EB c^2 dtdA= \frac{1}{\mu_0} EBdtdA,
	\end{aligned}
$$

където е отчетено, че $E = cB$ и $\displaystyle c^2 = \frac{1}{\varepsilon_0\mu_0} $.

Плътността на потока на енергията, т.е. енергията, преминала за единица време през единица площ, разположена перпендикулярно на посоката на разпространение на бягащата ЕМ вълна, е
$$S= \frac{dW}{dAdt} = \frac{1}{\mu_0} EB.
$$
Уравнение \eqref{eq:85.5} се записва във векторна форма
$$\vec S= \frac{1}{\mu_0} \vec E \times \vec B.
$$
където величината $\vec S$ се нарича *вектор на Пойнтинг* в чест на английския физик Джон Пойнтинг (1852-1914). Модулът на вектора на Пойнтинг е равен на плътността на потока на енергията, а посоката му



![](Resources/85-1.png)
```

```
	`Фиг. 85.1`


съвпада с посоката на разпространение на ЕМ вълна, т.е. с посоката, в която се пренася енергията (Фиг. \ref{fig:85.1}).

**Интензитет на ЕМ вълни**

Средната стойност на плътността на потока на енергията $\overline S$ се нарича интензитет $I$ на електромагнитната вълка. От уравнение \eqref{eq:85.5} и формулата $B = E/c$ за интензитета $I$ се получава
$$I = \overline S = \varepsilon_0 c \overline{E^2}.
$$
Интензитетът на ЕМ вълна е равен на осреднената по времето енергия (средна енергия), която вълната пренася за единица време през единица площ, разположена перпендикулярно на посоката на разпространение.

Интензитетът на плоска, линейно поляризирана в направление на оста $y$ монохроматична вълна, която се разпространява по оста $x$ на правоъгълна координатна система, е
$$I = \varepsilon_0 c E_{0y}^2 \overline{\sin^2(\omega t - kx)} = \frac{1}{2}\varepsilon_0 c E_{0y}^2.
$$
Вълна с произволна поляризация се представя като суперпозиция на две линейно поляризирани в направление на осите $y$ и $z$ вълни с интензитети $I_y$ и $I_z$. Общият интензитет е
$$I = I_{0y} + I_{0z} = \frac{1}{2}\varepsilon_0 c(E_{0y}^2 + E_{0z}^2).
$$
Това уравнение може да се използва и за неполяризирана монохроматична вълна. Такава вълна формално се разглежда като суперпозиция от две линейно поляризирани във взаимно перпендикулярни направления вълни с еднакъв интензитет, т.е. с еднакви амплитуди на електричните им полета: $\displaystyle E_{0y} = E_{0x} = \frac{E_0}{\sqrt2}$, където $E_0$ е максималната стойност на интензитета на електричното поле на неполяризираната ЕМ вълна. От уравнение \eqref{eq:85.9} за интензитета на неполяризираната ЕМ вълна се получава
$$I = \frac{1}{2}\varepsilon_0 c E_0^2.
$$
Ще отбележим, че в оптиката под интензитет на светлинните вълни обикновено се разбира величина, която е пропорционална на квадрата на амплитудата $E_0$ на вектора на интензитета на електричното поле на вълната ($I\propto E_0^2$), без да се пресмята коефициентът на пропорционалност.

> [!question] Пример 85.1
Интензитетът на слънчевата радиация в горните слоеве на атмосферата на Земята е $l = 1400\ \mathrm{W/m^2}$ Оценете амплитудите $E_0$ и $B_0$ на електромагнитното поле.
\end{psexample}
> [!note]- Решение
 Слънцето излъчва електромагнитни вълни с различни честоти и амплитуди, които не са поляризирани. Пълният интензитет е равен на сумата от интензитетите на отделните монохроматични вълни. За оценка ще използваме прост модел, съгласно с който слънчевата радиация представлява плоска монохроматична вълна с амплитуда на интензитета на електричното поле $E_0$. Тогава от уравнение \eqref{eq:85.10} получаваме

$$E= \sqrt{\frac{2I}{\varepsilon_0 c}} = \sqrt{\frac{2(1400\ \mathrm{W/m})}{(8.85.10^{-12}\ \mathrm{F/m})(3.10^8\ \mathrm{m/s})}} = 1030\ \mathrm{\frac{V}{m}};$$
$$B_0 = \frac{E_0}{C} = 3,\!4.10^{- 6} T.$$

Ще обърнем внимание, че числените стойности на двете амплитуди силно се различават, но тъй като те се измерват в различни единици, не е коректно да бъдат сравнявани. Може да се сравнява например енергията, която се измерва в едни и същи единици: за електромагнитните вълни плътността на енергията на електричното поле е равна на плътността на енергията на магнитното поле.

**Задачи**

1. а) Покажете, че във вакуум интензитетът на бягаща плоска електромагнитна вълна с амплитуда на магнитната индукция $B_0$ се изразява с формулата $\displaystyle I = \frac{c B_0^2}{2\mu_0}$

б) Пресметнете интензитета $I$ на плоска бягаща вълна с амплитуда на магнитната индукция $B_0 = 2.10^{- 4} \ \mathrm{T}$

2. Покажете, че векторът на Пойнтинг \eqref{eq:85.6} се изразява с формулата $\vec S = \vec E \times \vec H$, където $\vec H$ е интензитетът на магнитното поле на ЕМ вълна. 
